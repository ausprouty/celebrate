
	<div class="myfriends-lesson-section"><img class="myfriends-study" src = "/images/sharing-life.png"><div class="myfriends-lesson-section-words">Qoodi</div></div>
	<div class="myfriends-start-ol">
		<ol class="myfriends-ltr" >
		<li>Torbee kana Waaqayyo wajjin akkamitti dabarsite?</li>
<li>Waanti akka galateeffattu si godhan maalinni?</li>
<li>Waaqayyo maal akka si gargaaru barbaaddaa?</li>
<li>Wanta si barbaachisu keessatti akkamitti si gargaaruu dandeenya?</li>
<li>Walii walii keessaniif kadhadhaa</li>

		</ol>
	</div>
	<div class="myfriends-lesson-section"><img class="myfriends-study" src = "/images/review.png"><div class="myfriends-lesson-section-words">Keessa Deebii</div></div>
	<div class="myfriends-start-ol">
		<ol class="myfriends-ltr" start="6">
		<li>Erga walga'ii keenya yeroo darbeeti maal maal shaakalte?</li>
<li>Namootni ati kunuunsaa jirtuu akkam? Maaltu baay'ee isaan gargaara?</li>
<li>Shaakala Waaqayyoo  namootaaf hiruu dandeesseetta? Isaan wajjin kadhatteetta?</li>
<li>Namoota sanaaf kadhadhu</li>

	   
		</ol>
	</div>
	<div class="myfriends-lesson-section"><img class="myfriends-study" src = "/images/bible-study.png"><div class="myfriends-lesson-section-words">Dubbisi</div></div> 
	<div class="myfriends-start-ol">
		<ol class="myfriends-ltr" start="10">
			<li>Dubbisicha sagalee olkaasii al-lama dubbisi</li>
<li>Gargaarsa garichaatiin namni tokko dubbisicha jecha mataa isaatiin akka himuu godhaa</li>
<li>Waanti haaraan dabalame yookiin hir'ate jira?</li>

			
		</ol>
	</div>
	<div id = "bible"><div class="myfriends-bible"><p class="myfriends-reference">Seera Uumamaa 3:1-24</p><p><sup class="versenum">1</sup> Bineensa bakkee Waaqayyo gooftaan uume hundumaa keessaa bofni caalaa haxxee ture; innis dubartittiidhaan, "Dhuguma Waaqayyo, 'Ija mukkeetii iddoo dhaabaa kana keessa jiran hundumaa irraa hin nyaatinaa!' isiniin jedhee?" jedhe.</p><p><sup class="versenum">2</sup> Dubartittiin immoo bofichaan, "Nuyi ija mukkeetii iddoo dhaabaa kana keessa jiran irraa nyaachuu in dandeenya; <sup class="versenum">&nbsp;3</sup> garuu muka isa iddoo dhaabaa kana walakkaa jiru duwwaa, Waaqayyo, 'Ija isaa irraa hin nyaatinaa, isattis hin bu'inaa! Kanaa achi in duutu' jedheera" jette.</p><p><sup class="versenum">4</sup> Bofichi immoo deebisee dubartittiidhaan, "Hin duutan; <sup class="versenum">&nbsp;5</sup> isin ija mukichaa irraa yeroo nyaattan iji keessan akka banamu, hamaa fi gaarii beekuudhaanis akka Waaqayyo akka isin taatan, Waaqayyo in beeka" jedheen.</p><p><sup class="versenum">6</sup> Dubartittiinis iji mukichaa nyaataaf gaarii ta'uu isaa, ija namaatti kan tolu, ogeessa nama gochuudhaafis gomjaasisaa ta'uu isaa argitee, ija isaa irraa kutattee in nyaatte; abbaa manaa ishee isa ishee wajjin tureefis immoo in laatte, innis in nyaate. <sup class="versenum">&nbsp;7</sup> Yommus lamaanuu iji isaanii in baname, qullaa ta'uu isaaniis in beekan; kana irratti isaan baala harbuu walitti hulluuqsisanii marxoo isaa hojjetatan.</p><p><sup class="versenum">8</sup> Kana booddee namichii fi haati manaa isaa yeroo qilleensi qabbanaa'aan qilleensa'utti Waaqayyo gooftaan iddoo dhaabaa sana keessa utuu adeemuu sagalee dhaga'an; isaan Waaqayyo gooftaa duraa mukkeetii iddoo dhaabaa sanaa gidduu in dhokatan. <sup class="versenum">&nbsp;9</sup> Waaqayyo gooftaan garuu namicha waamee, "Eessa jirta?" jedheen.</p><p><sup class="versenum">10</sup> Namichis, "Ani sagalee miilla kee iddoo dhaabaa keessatti dhaga'ee, qullaa koo waanan tureef nan sodaadhe, nan dhokadhes" jedheen. <sup class="versenum">&nbsp;11</sup> Waaqayyos, "Qullaa kee akka turte eenyu sitti hime? Sila'oo ija mukichaa isa ani 'Hin nyaatin!' jedhee si abboome sana irraa nyaattee ree?" jedhe.</p><p><sup class="versenum">12</sup> Namichis, "Dubartittii ishee ati naa wajjin akka jiraattuuf naaf laattetu ija mukichaa naaf kenne, anis nan nyaadhe" jedhe.</p><p><sup class="versenum">13</sup> Yommus Waaqayyo gooftaan dubartittiidhaan, "Wanti ati goote kun maal inni?" jedhe; dubartittiinis, "Bofichi na sossobnaanan nyaadhe" jette.</p><p><sup class="versenum">14</sup> Waaqayyo gooftaanis bofichaan, <sup class="versenum">&nbsp;2</sup> "Kana waan gooteef, ati horii hundumaa, bineensa bakkee hundumaa keessaas <sup class="versenum">&nbsp;2</sup> abaaramaa in taata; ati garaa keetiin lafa irra in loota, <sup class="versenum">&nbsp;2</sup> bara jireenya kee hundumaatti biyyoo in nyaatta.</p><p><sup class="versenum">15</sup> Ani sii fi dubartittii gidduu, sanyii isheetii fi sanyii kee gidduus diinummaa nan buusa; inni mataa kee in buruqsa, atis koomee isaa in iddita" jedhe.</p><p><sup class="versenum">16</sup> Dubartittiidhaan immoo, "Yeroo ati ulfooftutti ani rakkina kee guddaa nan baay'isa; ciniinsuudhaanis mucaa in deessa, kana keessaa immoo abbaa manaa kee in hawwita, innis aboo si irratti in qabaata" jedhe.</p><p><sup class="versenum">17</sup> Waaqayyo amma immoo namichaan, "Ati dubbii haadha manaa keetii waan dhageesseef, ija mukichaa isa ani 'Hin nyaatin!' jedhee si abboomes waan nyaatteef, lafti sababii keetiif abaaramaa in ta'a; atis bara jireenya kee hundumaatti itti dadhabdee isa irraa in nyaatta.</p><p><sup class="versenum">18</sup> Inni qoraattiidhaa fi baalaanwaraantee siif in biqilcha, atis biqila lafaa in nyaatta.</p><p><sup class="versenum">19</sup> Ati biyyoo dha, deebitees biyyoo in taata; ati biyyoo lafaattii waan kutamteef gara isaatti hamma deebituttis, dhamaatee dafqitee buddeena in nyaatta" jedhe.</p><p><sup class="versenum">22</sup> Ergasii Waaqayyo gooftaan, "Kunoo, namni hamaa fi gaarii beekuu isaatiin nu keessaa akka isa tokkoo ta'eera; ammas harka isaa hiixatee ija muka jireenyaa immoo fudhatee nyaachuun, bara baraanis jiraachuun isaaf hin ta'u!" jedhe. <sup class="versenum">&nbsp;23</sup> Kanaafis Waaqayyo gooftaan nama iddoo dhaabaa Eeden sana keessaa gad baase; namichis lafa isa ofii isaatii biyyoo isaa irraa kutame sana akka qotu in godhe. <sup class="versenum">&nbsp;24</sup> Waaqayyo nama gad oofee, karaa isa gara muka jireenya kennutti geessu sanas in eegsise; isa eegsisuudhaaf bukkee iddoo dhaabaa Eeden gara ba'a-biiftuutiin Kiruubelii fi billaa akka ibiddaa boba'u isa gara hundumaatti nanaanna'u in dhaabe.</p></div></div>

	<div class="myfriends-lesson-section"><img class="myfriends-study" src = "/images/discover.png"><div class="myfriends-lesson-section-words">Gargar baafadhu</div></div> 
		<div class="myfriends-start-ol">
			<ol class="myfriends-ltr" start="13">
			<li>Dubbisni kun si'iif maal bakka bu'a?</li>
<li>Dubbisa kana keessaa wanti jaallatte yookiin si jeeqe maalidha?</li>
<li>Dubbisni kun waa'ee Waaqayyoo fi waa'ee namootaa maal sitti hima?</li>

			</ol >
		</div>
	<div class="myfriends-lesson-section"><img class="myfriends-study" src = "/images/challenges.png"><div class="myfriends-lesson-section-words">Hojiiti Hiiki</div> </div>
	<div class="myfriends-start-ol">
		<ol class="myfriends-ltr" start="16">
			<li>Dubbisa kanarratti hundaa'uun wantaWaaqayyo  akka gootu sirraa barbaadu gaafadhu. Jiraa?
		<ul>
			<li>Amala jijjiiramuu qabu</li>
			<li>Waadaa Gaafatamuu qabu</li>
			<li>Fakkeenya hordofamuu qabu</li>
			<li>Abboommii eegamuu qabu</li>
		</ul></li>
<li>Garee kana Qoodi</li>

		</ol>
	</div>
	<div  id = "background_note"><div class="myfriends-lesson-section">
				<img class="myfriends-study" src = "/images/background.png">
				<div class="myfriends-lesson-section-words">Yaadannoo</div>
			</div>
<div class="myfriends-background-text"> 
<p class="myfriends-lesson_start" dir="ltr">Seenaa gaddisiisaa boqonnaa kanaa jalqabuun dura, qabxiilee bu’uuraa seenaa kanaa mee haa ilaallu. Addaamii fi Hewwaan Waaqayyo iddoo dhaabaa keessa yeroo deemu dhaga’an. Waaqayyo isaanitti dhiyaachaa jiraachuu battalumatti baran. Waaqayyo isaan wajjin iddoo dhaabaa keessa deemuu fi isaan wajjin dubbachuun waan adda ta’e hin fakkaatu ture. Walitti dhufeenyi namootaa fi Waaqayyoo kallattii fi gaarii ta’uu qaba. Akkamitti haala adda ta’een jijjiiramni yeroo Addaamii fi Hewwaan bofaa fi Waaqayyoo filannoo keessa galchan ta’e?</p><p dir="ltr">Bofti muka beekumsa wanta gaarii fi hamaa irraa akka nyaataniif isaan gorse. Erga nyaatanii garuu sirumaa rakkoo guddaa irra bu’an. Waaqayyo galgala sana gara isaanii iddoo dhaabaa akka dhufu ni baran. Egaa maal gochuutu isaaniif wayya? Namichi dubartittii hadheessuuf murteesse, dubartittiin immoo boficha hadheessuuf. Inni sun jalqaba ofittummaa fi of jaallachuu ture. Akka qaama dhiiraa fi dubartii tokkootti yaaduu dhiisanii, waa’eedhuma ofii isaanii qofaa yaaduu jalqaban. Walirraa faffagaachuus ni jalqaban. Kanaaf ture kan baalarraa uffata tolfatan. Inni kun wanta dursee garaa isaaniitti yaadan calaqisiisa. Gidduu isaaniitti daangaa uumanii, wal baqachuu Waaqayyoo duraas of dhoksuu jalqaban.</p><p dir="ltr">Namni Walitti dhufeenya gaarummaan beekamee fi baay’ee gaarii ta’e Waaqayyo wajjin walii walii isaanii gidduuttis qabu turan. Ija muka dhorkaman waan nyataniif hammeenyaa fi bu’aa isaa argatan. Kunimmoo, namootni iddoo dhaabaa sanaa fi argamuu Waaqayyoo keessaa gad akka baafaman godhe. Wanti bofti isaan gorse guutummaatti dogoggora hin turre. Burqaa jireenyaa isa ta’e Waaqayyorraa adda ba’anii uumama du’an ta’an malee, battaluma sanatti hin duune. Kan nama gaddisiisu, yeroo sanarraa jalqabee nama qofaa osoo hin taane, uumamni hundi dhiibbaa du’aa jala galan. Kanaafuu, namootaaf uffata qopheessuuf bineensotni du’uun dirqama ta’e. Yakkaa tokkicha namni faallaa Waaqayyoo hojjechuudhaan walitti dhufeenyi hundi gargar cabe. Walitti dhufeenyi Waaqayyo wajjinii ni cabe, walitti dhufeenyi namoota gidduus ni cabe, walitti dhufeenyi namni bineensotaa fi uumama hundaa waliin qaba ture gargar cabe.</p></div> 
</div>