
	<div class="myfriends-lesson-section"><img class="myfriends-study" src = "/images/sharing-life.png"><div class="myfriends-lesson-section-words">பகிர்</div></div>
	<div class="myfriends-start-ol">
		<ol class="myfriends-ltr" >
		<li>நீங்கள் எதற்காக நன்றியுடன் இருக்கிறீர்கள்?</li>
<li>இந்த வாரம் தேவனை நீங்கள் அனுபவித்தீர்களா?</li>
<li>கடவுளின் உதவி உங்களுக்கு எந்த காரியத்தில் தேவை?</li>
<li>உங்கள் தேவைகளில் எப்படி நாங்கள் உங்களுக்கு உதவ முடியும்?</li>
<li>ஒருவருக்காக ஒருவர் ஜெபம் பண்ணுங்கள்</li>

		</ol>
	</div>
	<div class="myfriends-lesson-section"><img class="myfriends-study" src = "/images/review.png"><div class="myfriends-lesson-section-words">மறுசீராய்வு</div></div>
	<div class="myfriends-start-ol">
		<ol class="myfriends-ltr" start="6">
		<li>நமது கடைசி சந்திப்பிலிருந்து நடைமுறையில் நீங்கள் எதை நடைமுறைப்படுத்தியுள்ளீர்கள்?</li>
<li>நீங்கள் யாரிடமாவது தேவனோடுள்ள அனுபவத்தை பகிர்ந்துகொள்ள முடிந்ததா? நீங்கள் அவர்களோடு சேர்ந்து ஜெபித்தீர்களா?</li>

	   
		</ol>
	</div>
	<div class="myfriends-lesson-section"><img class="myfriends-study" src = "/images/bible-study.png"><div class="myfriends-lesson-section-words">வாசியுங்கள்</div></div> 
	<div class="myfriends-start-ol">
		<ol class="myfriends-ltr" start="8">
			<li>வேதப்பகுதியை இரண்டு முறை சத்தமாக படியுங்கள்.</li>
<li>குழுவின் உதவியுடன் தங்கள் சொந்த வார்த்தைகளில் வேதப்பகுதியை ஒரு நபர் சொல்லச் சொல்லுங்கள்.</li>
<li>ஏதாவது விடப்பட்டதா அல்லது சேர்க்கப்பட்டதா?</li>

			
		</ol>
	</div>
	<div id = "bible"><div class="myfriends-bible"><p class="myfriends-reference">லூக்கா 15:11-32</p><!-- begin bible --><p><sup class="versenum">11&nbsp;</sup>அப்போது இயேசு, “ஒரு மனிதனுக்கு இரண்டு பிள்ளைகள் இருந்தனர்.<sup class="myfriends-myfriends_versenum">12&nbsp;</sup>இளைய மகன் தந்தையை நோக்கி, ‘நமக்குச் சொந்தமான எல்லாப் பொருட்களிலும் எனது பங்கை எனக்குத் தாருங்கள்’ என்று கூறினான். எனவே தந்தை செல்வத்தை இரண்டு பிள்ளைகளுக்கும் பங்கிட்டுக் கொடுத்தான்.</p><p><sup class="myfriends-myfriends_versenum">13&nbsp;</sup>“சில நாட்களுக்குப் பிறகு இளைய மகன் தனக்குரிய எல்லாப் பொருட்களையும் எடுத்துக்கொண்டு வீட்டை விட்டுப் போனான். வேறொரு தூர தேசத்துக்கு அவன் பிரயாணம் செய்தான். அங்கு அவன் பணத்தை மூடனைப்போல் வீணாகச் செலவழித்தான்.<sup class="myfriends-myfriends_versenum">14&nbsp;</sup>அவன் தன்னிடமிருந்த பணம் அனைத்தையும் செலவு செய்தான். அதற்குப் பின்னர், அந்நாட்டில் வறட்சி நிலவியது. மழை பெய்யவில்லை. அந்நாட்டில் எல்லாருக்கும் தேவையான அளவுக்கு உணவு கிடைக்கவில்லை. அந்த மகன் பசியாலும், பணமின்மையாலும் துன்பப்பட்டான்.<sup class="myfriends-myfriends_versenum">15&nbsp;</sup>எனவே அந்த நாட்டில் வாழ்ந்த ஒருவனிடம் அவன் வேலைக்கு அமர்ந்தான். பன்றிகளுக்குத் தீவனமிடுமாறு அந்த மகனை அம்மனிதன் அனுப்பினான்.<sup class="myfriends-myfriends_versenum">16&nbsp;</sup>அந்த மகன் பசிமிகுதியால் பன்றிகள் சாப்பிட்டுக்கொண்டிருந்த உணவையாகிலும் உண்ண வேண்டுமென விரும்பினான். ஆனால் அவனுக்கு ஒருவரும் எந்த உணவையும் கொடுக்கவில்லை.</p><p><sup class="myfriends-myfriends_versenum">17&nbsp;</sup>“இளைஞன் தன் மூடத்தனத்தை உணர்ந்தான். அவன், ‘என் தந்தையின் எல்லா வேலைக்காரர்களுக்கும் மிகுதியான உணவு கிடைக்கும். நானோ உணவின்றி இங்கு இறக்கும் நிலையில் இருக்கிறேன்.<sup class="myfriends-myfriends_versenum">18&nbsp;</sup>நான் இங்கிருந்து என் தந்தையிடம் போய்: தந்தையே, நான் தேவனுக்கு எதிராகப் பாவம் செய்தேன். உங்களிடமும் தவறு செய்தேன்.<sup class="myfriends-myfriends_versenum">19&nbsp;</sup>உங்கள் மகன் என்று அழைக்கப்படும் அளவுக்கு நான் தகுதியுள்ளவன் அல்லன். நான் உங்கள் வேலைக்காரர்களில் ஒருவனாக வாழ அனுமதியுங்கள் என்று சொல்லுவேன்’ என்று எண்ணினான்.<sup class="myfriends-myfriends_versenum">20&nbsp;</sup>எனவே அந்த மகன் அங்கிருந்து தன் தந்தையிடம் சென்றான்.</p><p>“அந்த மகன் தொலைவில் வரும்போதே அவனது தந்தை பார்த்துவிட்டார். அந்த மகனின் நிலையைக் கண்டு தந்தை வருந்தினார். எனவே தந்தை மகனிடம் ஓடினார். மகனை அரவணைத்து முத்தமிட்டார்.<sup class="myfriends-myfriends_versenum">21&nbsp;</sup>மகன், ‘தந்தையே, நான் தேவனுக்கு எதிராகப் பாவம் செய்தேன். உங்களுக்கும் தவறு இழைத்தேன். உங்கள் மகன் என்று அழைக்கப்படுவதற்கேற்ற தகுதி எனக்குக் கிடையாது’ என்றான்.</p><p><sup class="myfriends-myfriends_versenum">22&nbsp;</sup>“ஆனால் தந்தை வேலைக்காரரை நோக்கி, ‘விரைந்து செல்லுங்கள். விலையுயர்ந்த ஆடைகளைக் கொண்டுவந்து அவனுக்கு உடுத்துங்கள். அவன் விரலுக்கு மோதிரம் அணிவித்துக் காலுக்கு நல்ல பாதரட்சைகளை அணியச் செய்யுங்கள்.<sup class="myfriends-myfriends_versenum">23&nbsp;</sup>நம் கொழுத்த கன்றை கொண்டுவாருங்கள். அதைச் சமைத்து திருப்தியாகச் சாப்பிடுவோம். ஒரு விருந்து வைப்போம்.<sup class="myfriends-myfriends_versenum">24&nbsp;</sup>என்னுடைய இந்த மகன் இறந்து போயிருந்தான். மீண்டும் உயிரோடு வந்துள்ளான். அவன் காணாமல் போயிருந்தான், இப்போது மீண்டும் கண்டு பிடிக்கப்பட்டான்’ என்று கூறினார். எனவே விருந்து ஏற்பாடு செய்ய ஆரம்பித்தார்கள்.</p><p><sup class="myfriends-myfriends_versenum">25&nbsp;</sup>“மூத்த மகன் வயலில் இருந்தான். அவன் வீட்டுக்கு அருகாமையில் திரும்பி வந்து கொண்டிருந்தான். இசை, ஆடல் ஆகியவற்றின் சத்தத்தைக் கேட்டான்.<sup class="myfriends-myfriends_versenum">26&nbsp;</sup>எனவே மூத்த மகன் வேலைக்காரச் சிறுவர்களில் ஒருவனை அழைத்து, ‘இவையெல்லாம் எதற்காக நடைபெறுகின்றன?’ என்று கேட்டான்.<sup class="myfriends-myfriends_versenum">27&nbsp;</sup>வேலைக்காரன், ‘உங்கள் சகோதரன் திரும்பி வந்துள்ளார். உங்கள் தந்தை கொழுத்த கன்றை உண்பதற்காகக் கொன்றுள்ளார். உங்கள் சகோதரன் பாதுகாப்பாகவும் நல்ல முறையிலும் மீண்டும் வீட்டுக்குத் திரும்பி இருப்பதால் உங்கள் தந்தை மகிழ்ச்சியாக இருக்கிறார்’ என்றான்.</p><p><sup class="myfriends-myfriends_versenum">28&nbsp;</sup>“மூத்த மகன் கோபமுற்று விருந்துக்குச் செல்லவில்லை. எனவே தந்தை வெளியே வந்து அவனிடம் வற்புறுத்தினார். உள்ளே வருமாறு அழைத்தார்.<sup class="myfriends-myfriends_versenum">29&nbsp;</sup>மகன் தந்தையை நோக்கி, ‘நான் உங்களுக்கு ஓர் அடிமையைப் போல் பல ஆண்டுகள் உழைத்தேன்! உங்கள் கட்டளைக்கு எப்போதும் கீழ்ப்படிந்து நடந்தேன். ஆனால் ஒரு வெள்ளாட்டையாகிலும் நீங்கள் எனக்காகக் கொன்றதில்லை. எனக்கும் என் நண்பர்களுக்கும் நீங்கள் விருந்தளித்ததில்லை.<sup class="myfriends-myfriends_versenum">30&nbsp;</sup>ஆனால் உங்கள் இன்னொரு மகன் பணத்தை எல்லாம் வேசிகளிடம் செலவழித்தான். பின்னர் வீடு திரும்பியதும் அவனுக்காகக் கொழுத்த கன்றுக் குட்டியை கொன்றீர்கள்’ என்றான்.</p><p><sup class="myfriends-myfriends_versenum">31&nbsp;</sup>“ஆனால் தந்தை அவனை நோக்கி, ‘மகனே! நீ எப்போதும் என்னோடு இருக்கிறாய். எனக்குரியவை அனைத்தும் உனக்கு உரியவை.<sup class="myfriends-myfriends_versenum">32&nbsp;</sup>நாம் சந்தோஷமாக விருந்துண்ண வேண்டும். ஏனெனில் உன் சகோதரன் இறந்து போயிருந்தான், இப்போது உயிரோடு வந்துள்ளான். காணாமல் போயிருந்தான், ஆனால் இப்போது கண்டுபிடிக்கப்பட்டான்’ என்றார்” என்று கூறினார்.</p></div><p><br /><a class="myfriends-bible_readmore" href="https://biblegateway.com/passage/?search=Luke%2015:11-32&amp;version=ERV-TA">அதிகமாக வாசியுங்கள்</a><br /><br /></p></div>

	<div class="myfriends-lesson-section"><img class="myfriends-study" src = "/images/discover.png"><div class="myfriends-lesson-section-words">கண்டுபிடியுங்கள்</div></div> 
		<div class="myfriends-start-ol">
			<ol class="myfriends-ltr" start="11">
			<li>இந்த வேதப்பகுதியில் உங்களுக்கு எது தனித்து காணப்படுகிறது?</li>
<li>இந்த வேதப்பகுதியில் எது உங்களுக்கு பிடித்து இருக்கிறது எது சங்கடப்படுத்துகிறது?</li>
<li>கடவுளையும் மக்களையும் பற்றி இந்த வேதப்பகுதி என்ன சொல்கிறது?</li>

			</ol >
		</div>
	<div class="myfriends-lesson-section"><img class="myfriends-study" src = "/images/challenges.png"><div class="myfriends-lesson-section-words">செயல்படுத்துங்கள்</div> </div>
	<div class="myfriends-start-ol">
		<ol class="myfriends-ltr" start="14">
			<li>இந்த வேதப்பகுதிக்கு பிரதிக்கிரியையாய் நீங்கள் என்ன செய்ய வேண்டும் என்று தேவன் எதிர்பார்க்கிறார் என்பதை அவரிடம் கேளுங்கள். அதில் ஏதாவது:
		<ul>
			<li>மாற்றப்பட வேண்டிய ஒரு நடத்தை உள்ளதா?</li>
			<li>சுதந்தரிக்க வேண்டிய ஒரு வாக்குத்தத்தம் உள்ளதா?</li>
			<li>பின்பற்ற வேண்டிய ஒரு உதாரணம் உள்ளதா?</li>
			<li>கடைபிடிக்க வேண்டிய ஒரு கட்டளை உள்ளதா?</li>
		</ul></li>
<li>அதைக் குழுவிடம் பகிர்ந்துகொள்ளுங்கள்</li>

		</ol>
	</div>
	<div  id = "background_note"></div>