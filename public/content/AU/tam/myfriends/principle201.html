<html>

<div class="myfriends-lesson-section"><img class="myfriends-lesson-icon" src = "/images/sharing-life.png" /><div class="myfriends-lesson-section-words">பகிர்</div></div>
<div class="myfriends-start-ol">
<ol class="myfriends-ltr" >
<li>நீங்கள் எதற்காக நன்றியுடன் இருக்கிறீர்கள்?</li>
<li>இந்த வாரம் தேவனை நீங்கள் அனுபவித்தீர்களா?</li>
<li>கடவுளின் உதவி உங்களுக்கு எந்த காரியத்தில் தேவை?</li>
<li>உங்கள் தேவைகளில் எப்படி நாங்கள் உங்களுக்கு உதவ முடியும்?</li>
<li>ஒருவருக்காக ஒருவர் ஜெபம் பண்ணுங்கள்</li>

</ol>
</div>
<div class="myfriends-lesson-section"><img class="myfriends-lesson-icon" src = "/images/review.png" /><div class="myfriends-lesson-section-words">மறுசீராய்வு</div></div>
<div class="myfriends-start-ol">
<ol class="myfriends-ltr" start="6">
<li>நமது கடைசி சந்திப்பிலிருந்து நடைமுறையில் நீங்கள் எதை நடைமுறைப்படுத்தியுள்ளீர்கள்?</li>
<li>நீங்கள் யாரிடமாவது தேவனோடுள்ள அனுபவத்தை பகிர்ந்துகொள்ள முடிந்ததா? நீங்கள் அவர்களோடு சேர்ந்து ஜெபித்தீர்களா?</li>

   
</ol>
</div>
<div class="myfriends-lesson-section"><img class="myfriends-lesson-icon" src = "/images/bible-study.png" /><div class="myfriends-lesson-section-words">வாசியுங்கள்</div></div> 
<div class="myfriends-start-ol">
<ol class="myfriends-ltr" start="8">
<li>வேதப்பகுதியை இரண்டு முறை சத்தமாக படியுங்கள்.</li>
<li>குழுவின் உதவியுடன் தங்கள் சொந்த வார்த்தைகளில் வேதப்பகுதியை ஒரு நபர் சொல்லச் சொல்லுங்கள்.</li>
<li>ஏதாவது விடப்பட்டதா அல்லது சேர்க்கப்பட்டதா?</li>


</ol>
</div>
<div id = "bible"><div class="myfriends-bible"><p class="myfriends-reference">லூக்கா 18:18-30</p><p><sup class="versenum">18&nbsp;</sup>ஒரு யூத அதிகாரி இயேசுவிடம், “நல்ல போதகரே! நித்திய வாழ்வைப் பெற நான் என்ன செய்யவேண்டும்?” என்று கேட்டான்.</p><p><sup class="myfriends-versenum">19&nbsp;</sup>இயேசு அவனை நோக்கி, “நீ ஏன் என்னை நல்லவனென்று அழைக்கிறாய்? தேவன் மட்டுமே நல்லவர்.<sup class="myfriends-versenum">20&nbsp;</sup>ஆனால் நான் உன் கேள்விக்குப் பதில் சொல்வேன். உனக்கு தேவனுடைய பிரமாணங்கள் தெரியும். ‘நீ தீய ஒழுக்கமாகிய பாவத்தைச் செய்யக்கூடாது. நீ ஒருவரையும் கொலை செய்யக்கூடாது. நீ எந்தப் பொருளையும் திருடக் கூடாது. பிறரைக் குறித்துப் பொய் சொல்லக் கூடாது. உனது தாயையும் தந்தையையும் மதிக்க வேண்டும்’” என்றார்.</p><p><sup class="myfriends-versenum">21&nbsp;</sup>ஆனால் அந்த அதிகாரி, “சிறுவனாக இருந்தபோதே இக்கட்டளைகள் எல்லாவற்றிற்கும் கீழ்ப்படிந்து நடந்து வருகிறேன்” என்றான்.</p><p><sup class="myfriends-versenum">22&nbsp;</sup>இதைக் கேட்டதும் இயேசு அதிகாரியை நோக்கி, “நீ செய்ய வேண்டிய இன்னொரு காரியமும் இருக்கிறது. உன் பொருட்கள் எல்லாவற்றையும் விற்று அந்தப் பணத்தை ஏழைகளுக்குக் கொடு. பரலோகத்தில் உனக்கு பலன் கிடைக்கும். பின்பு என்னைப் பின்பற்றி வா” என்றார்.<sup class="myfriends-versenum">23&nbsp;</sup>ஆனால் அம்மனிதன் இதைக் கேட்டபோது மிகவும் வருத்தமடைந்தான். அவன் பெரிய பணக்காரன், எல்லாப் பணத்தையும் தானே வைத்துக்கொள்ள விரும்பினான்.</p><p><sup class="myfriends-versenum">24&nbsp;</sup>அவன் வருத்தமடைந்ததை இயேசு கண்டபோது அவர், “செல்வந்தர் தேவனின் இராஜ்யத்தில் நுழைவது மிகவும் கடினமானது!<sup class="myfriends-versenum">25&nbsp;</sup>ஒட்டகம் ஊசியின் காதில் நுழைவது, செல்வந்தன் தேவனின் இராஜ்யத்தினுள் நுழைவதைக் காட்டிலும் எளிதாக இருக்கும்!” என்றார்.</p><p><sup class="myfriends-versenum">26&nbsp;</sup>மக்கள் இதைக் கேட்டபோது, “அப்படியானால் யார் இரட்சிக்கப்பட முடியும்?” என்றார்கள்.</p><p><sup class="myfriends-versenum">27&nbsp;</sup>பதிலாக இயேசு, “மக்களால் செய்யமுடியாத காரியங்களை தேவனால் செய்யமுடியும்” என்றார்.</p><p><sup class="myfriends-versenum">28&nbsp;</sup>பேதுரு “ஆண்டவரே, எங்களுக்குரிய அனைத்தையும் விட்டு உங்களைப் பின்பற்றினோமே” என்றான்.</p><p><sup class="myfriends-versenum">29&nbsp;</sup>இயேசு, “நான் உங்களுக்கு ஓர் உண்மையைச் சொல்கிறேன். வீடு, மனைவி, சகோதரர்கள், பெற்றோர் அல்லது குழந்தைகளை தேவனின் இராஜ்யத்துக்காகத் துறந்த ஒவ்வொருவனும் தான் விட்டவற்றைக் காட்டிலும் மிகுதியாகப் பெற்றுக்கொள்வான்.<sup class="myfriends-versenum">30&nbsp;</sup>இந்த வாழ்வில் பல மடங்கு அதிகமாகப் பெறுவான். அவன் இறந்த பின்னரும் தேவனோடு நித்தியமாக வாழ்வான்” என்றார்.</p><br /><a class="myfriends-bible-readmore" href="https://biblegateway.com/passage/?search=Luke%2018:18-30&amp;version=ERV-TA">அதிகமாக வாசியுங்கள்</a><br /><br /></div></div>

<div class="myfriends-lesson-section"><img class="myfriends-lesson-icon" src = "/images/discover.png" /><div class="myfriends-lesson-section-words">கண்டுபிடியுங்கள்</div></div> 
<div class="myfriends-start-ol">
<ol class="myfriends-ltr" start="11">
<li>இந்த வேதப்பகுதியில் உங்களுக்கு எது தனித்து காணப்படுகிறது?</li>
<li>இந்த வேதப்பகுதியில் எது உங்களுக்கு பிடித்து இருக்கிறது எது சங்கடப்படுத்துகிறது?</li>
<li>கடவுளையும் மக்களையும் பற்றி இந்த வேதப்பகுதி என்ன சொல்கிறது?</li>

</ol >
</div>
<div class="myfriends-lesson-section"><img class="myfriends-lesson-icon" src = "/images/challenges.png" /><div class="myfriends-lesson-section-words">செயல்படுத்துங்கள்</div> </div>
<div class="myfriends-start-ol">
<ol class="myfriends-ltr" start="14">
<li>இந்த வேதப்பகுதிக்கு பிரதிக்கிரியையாய் நீங்கள் என்ன செய்ய வேண்டும் என்று தேவன் எதிர்பார்க்கிறார் என்பதை அவரிடம் கேளுங்கள். அதில் ஏதாவது:
<ul>
<li>மாற்றப்பட வேண்டிய ஒரு நடத்தை உள்ளதா?</li>
<li>சுதந்தரிக்க வேண்டிய ஒரு வாக்குத்தத்தம் உள்ளதா?</li>
<li>பின்பற்ற வேண்டிய ஒரு உதாரணம் உள்ளதா?</li>
<li>கடைபிடிக்க வேண்டிய ஒரு கட்டளை உள்ளதா?</li>
</ul></li>
<li>அதைக் குழுவிடம் பகிர்ந்துகொள்ளுங்கள்</li>

</ol>
</div>
<div  id = "background_note"></div>
</html>