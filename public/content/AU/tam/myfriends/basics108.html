<html>
  <div class="lesson">
    <img class="lesson-icon" src="/images/sharing-life.png" />
    <div class="lesson-title">பகிர்</div>
  </div>
  <div class="ol">
    <ol class="ltr">
      <li>இந்த வாரம் தேவனை நீங்கள் அனுபவித்தீர்களா?</li>
      <li>நீங்கள் எதற்காக நன்றியுடன் இருக்கிறீர்கள்?</li>
      <li>கடவுளின் உதவி உங்களுக்கு எந்த காரியத்தில் தேவை?</li>
      <li>உங்கள் தேவைகளில் எப்படி நாங்கள் உங்களுக்கு உதவ முடியும்?</li>
      <li>ஒருவருக்காக ஒருவர் ஜெபம் பண்ணுங்கள்</li>
    </ol>
  </div>
  <div class="lesson">
    <img class="lesson-icon" src="/images/review.png" />
    <div class="lesson-title">மறுசீராய்வு</div>
  </div>
  <div class="ol">
    <ol class="ltr" start="6">
      <li>
        நமது கடைசி சந்திப்பிலிருந்து நடைமுறையில் நீங்கள் எதை
        நடைமுறைப்படுத்தியுள்ளீர்கள்?
      </li>
      <li>
        நீங்கள் கவனித்துக் கொண்டிருக்கும் மக்கள் எப்படி இருக்கிறார்கள்?
        அவர்களுக்கு எது மிகவும் உதவியாக இருக்கும்?
      </li>
      <li>
        நீங்கள் யாரிடமாவது தேவனோடுள்ள அனுபவத்தை பகிர்ந்துகொள்ள முடிந்ததா?
        நீங்கள் அவர்களோடு சேர்ந்து ஜெபித்தீர்களா?
      </li>
      <li>அவர்களுக்காக ஜெபியுங்கள்</li>
    </ol>
  </div>
  <div class="lesson">
    <img class="lesson-icon" src="/images/bible-study.png" />
    <div class="lesson-title">வாசியுங்கள்</div>
  </div>
  <div class="ol">
    <ol class="ltr" start="10">
      <li>வேதப்பகுதியை இரண்டு முறை சத்தமாக படியுங்கள்.</li>
      <li>
        குழுவின் உதவியுடன் தங்கள் சொந்த வார்த்தைகளில் வேதப்பகுதியை ஒரு நபர்
        சொல்லச் சொல்லுங்கள்.
      </li>
      <li>ஏதாவது விடப்பட்டதா அல்லது சேர்க்கப்பட்டதா?</li>
    </ol>
  </div>
  <div id="bible">
    <div class="myfriends-bible">
      <p class="reference">மத்தேயு 6:9-15</p>
      <p>
        <sup>9</sup>நீங்கள் பிரார்த்திக்கும்பொழுது
        கீழ்க்கண்டவாறு பிரார்த்திக்க வேண்டும்:
      </p>
      <div class="myfriends-poetry top-1">
        <p>
          , “‘பரலோகத்திலிருக்கும் எங்கள் பிதாவே,<br />&nbsp;&nbsp;&nbsp;&nbsp;உமது
          பெயர் என்றென்றும் புனிதமாயிருக்கப் பிரார்த்திக்கிறோம்.<br />
          <sup >10</sup>உமது இராஜ்யம் வரவும்
          பரலோகத்தில் உள்ளது போலவே<br />&nbsp;&nbsp;&nbsp;&nbsp;பூமியிலும் நீர்
          விரும்பியவை செய்யப்படவும் பிரார்த்திக்கிறோம்.<br />
          <sup >11</sup>ஒவ்வொரு நாளும் எங்களுக்குத்
          தேவையான உணவை எங்களுக்கு அளிப்பீராக.<br />
          <sup >12</sup>மற்றவர் செய்த தீமைகளை நாங்கள்
          மன்னித்தது போலவே<br />&nbsp;&nbsp;&nbsp;&nbsp;எங்கள் குற்றங்களையும்
          மன்னியும்.<br />
          <sup >13</sup>எங்களைச் சோதனைக்கு உட்படப்
          பண்ணாமல்<br />&nbsp;&nbsp;&nbsp;&nbsp;பிசாசினிடமிருந்து காப்பாற்றும்.’
        </p>
      </div>
      <p>
        <sup >14</sup>நீங்கள் மற்றவர் செய்யும்
        தீயவைகளை மன்னித்தால், பரலோகத்திலிருக்கும் உங்கள் பிதாவானவரும் உங்கள்
        தீயசெயல்களையும் மன்னிப்பார்.<sup >15</sup
        >ஆனால், மற்றவர்கள் உங்களுக்குச் செய்யும் தீமைகளை நீங்கள்
        மன்னிக்காவிட்டால் பரலோகத்திலிருக்கும் உங்கள் பிதாவும் நீங்கள்
        மற்றவர்களுக்குச் செய்யும் தீமைகளை மன்னிக்கமாட்டார்.
      </p>

      <br />
      <a
        href="https://biblegateway.com/passage/?search=Matthew%206:9-15&amp;version=ERV-TA"
        external="1"
        class="readmore"
      >
        அதிகமாக வாசியுங்கள்
      </a>
      <br />
      <br />
    </div>
  </div>

  <div class="lesson">
    <img class="lesson-icon" src="/images/discover.png" />
    <div class="lesson-title">கண்டுபிடியுங்கள்</div>
  </div>
  <div class="ol">
    <ol class="ltr" start="13">
      <li>இந்த வேதப்பகுதியில் உங்களுக்கு எது தனித்து காணப்படுகிறது?</li>
      <li>
        இந்த வேதப்பகுதியில் எது உங்களுக்கு பிடித்து இருக்கிறது எது
        சங்கடப்படுத்துகிறது?
      </li>
      <li>கடவுளையும் மக்களையும் பற்றி இந்த வேதப்பகுதி என்ன சொல்கிறது?</li>
    </ol>
  </div>
  <div class="lesson">
    <img class="lesson-icon" src="/images/challenges.png" />
    <div class="lesson-title">செயல்படுத்துங்கள்</div>
  </div>
  <div class="ol">
    <ol class="ltr" start="16">
      <li>
        இந்த வேதப்பகுதிக்கு பிரதிக்கிரியையாய் நீங்கள் என்ன செய்ய வேண்டும் என்று
        தேவன் எதிர்பார்க்கிறார் என்பதை அவரிடம் கேளுங்கள். அதில் ஏதாவது:
        <ul>
          <li>மாற்றப்பட வேண்டிய ஒரு நடத்தை உள்ளதா?</li>
          <li>சுதந்தரிக்க வேண்டிய ஒரு வாக்குத்தத்தம் உள்ளதா?</li>
          <li>பின்பற்ற வேண்டிய ஒரு உதாரணம் உள்ளதா?</li>
          <li>கடைபிடிக்க வேண்டிய ஒரு கட்டளை உள்ளதா?</li>
        </ul>
      </li>
      <li>அதைக் குழுவிடம் பகிர்ந்துகொள்ளுங்கள்</li>
    </ol>
  </div>
  <div id="background_note">
    <div class="lesson">
      <img class="lesson-icon" src="/images/background.png" />
      <div class="lesson-title">குறிப்புகள்</div>
    </div>
    <div class="background-text">
      <p class="myfriends-lesson_start" dir="ltr">
        இயேசுவின் மரணமும் உயிர்த்தெழுதலும் எல்லா காலத்திலும் உள்ள அனைத்து
        மக்களுடைய பாவங்களுக்காகவும் கிரயம் செலுத்தியபோதிலும், பாவங்கள் தானாகவே
        மன்னிக்கப்படும் என்று அர்த்தமாகாது. இப்போது நாம் பெறும் மன்னிப்புக்கான
        சாத்தியத்தை இயேசு ஏற்படுத்தினார்.
      </p>
      <p dir="ltr">
        நம்முடைய பாவங்கள் மன்னிக்கப்பட வேண்டுமென்றால், நாம் இரண்டு காரியங்களை
        செய்ய வேண்டும்:
      </p>
      <ol dir="ltr">
        <li>மன்னிப்புக்காக கடவுளிடம் கேளுங்கள்</li>
        <li>மற்றவர்களிடம் மன்னிப்பு</li>
      </ol>
      <p dir="ltr">
        கடவுள் நம்மை மன்னிக்கும்போது, இயேசு நம் பாவங்களை நமக்கெதிராக
        எண்ணுவதில்லை, ஏனென்றால் இயேசு நமக்காக பாடுபட்டு மரித்தார். நம்முடைய
        பாவங்களின் விளைவுகளை அவர் ஏற்றுக்கொண்டார், அதனால் நாம் விடுதலை பெற்றோம்.
        இந்த உண்மையை அடிப்படையாகக் கொண்டு, குற்றவாளியாக இருந்தாலும், நம்மை
        மன்னிப்பதாலேயே கடவுள் நம்மை குற்றவாளியாகக் குற்றஞ்சாட்டவில்லை நாம்
        உண்மையில் குற்றவாளியாக இருந்தாலும், கடவுளால் நீதிமான்கள் என்று
        அறிவிக்கப்படுகிறோம். அது கடவுளோடு சமரசம் செய்வதற்கு அடிப்படையாக
        அமைகிறது. என்ன பாக்கியம்!
      </p>
      <p dir="ltr">
        நமக்கு எதிராக பாவம் செய்தவர்களை மன்னிக்கும்போது, அதை நாம்
        மறந்துவிட்டோம், மறுக்கிறோம் அல்லது என்ன நடந்ததோ அதை நாம் மறிக்கிறோம்
        என்று அர்த்தம் இல்லை. இந்த சூழலில் "மன்னிப்பு" என்பது போகட்டும் என்று
        விட்டுவிடுவதாகும். கடவுள் எல்லாவற்றையும் பார்த்துக் கொள்ளும்படி
        கடவுளிடம் ஒப்படைக்கிறோம். நாம் ஒருவரை மன்னிக்கும்போது, கடவுளுக்கு
        முழுமையான காரியத்தை ஒப்படைப்போம், அந்த மனிதனுடனான நமது உறவு அந்த
        பாவத்தின் சுமையில் இருந்து விடுவிக்கப்பட்டது. நாம் இனிமேலும் ஒரு பகையை
        கொண்டு இருக்க வேண்டியதில்லை. அதற்கு பதிலாக நம் இடையே எந்த குற்றமும்
        இல்லாததால், நாம் பாரமில்லாமல் அந்த நபருடன் தொடர்பு கொண்டு வாழ முடியும்.
      </p>
    </div>
  </div>
</html>
