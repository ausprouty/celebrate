<html>

	<div class="myfriends-lesson-section"><img class="myfriends-lesson-icon" src = "/images/sharing-life.png" /><div class="myfriends-lesson-section-words">பகிர்</div></div>
	<div class="myfriends-start-ol">
		<ol class="myfriends-ltr" >
		<li>நீங்கள் எதற்காக நன்றியுடன் இருக்கிறீர்கள்?</li>
<li>இந்த வாரம் தேவனை நீங்கள் அனுபவித்தீர்களா?</li>
<li>கடவுளின் உதவி உங்களுக்கு எந்த காரியத்தில் தேவை?</li>
<li>உங்கள் தேவைகளில் எப்படி நாங்கள் உங்களுக்கு உதவ முடியும்?</li>
<li>ஒருவருக்காக ஒருவர் ஜெபம் பண்ணுங்கள்</li>

		</ol>
	</div>
	<div class="myfriends-lesson-section"><img class="myfriends-lesson-icon" src = "/images/review.png" /><div class="myfriends-lesson-section-words">மறுசீராய்வு</div></div>
	<div class="myfriends-start-ol">
		<ol class="myfriends-ltr" start="6">
		<li>நமது கடைசி சந்திப்பிலிருந்து நடைமுறையில் நீங்கள் எதை நடைமுறைப்படுத்தியுள்ளீர்கள்?</li>
<li>நீங்கள் யாரிடமாவது தேவனோடுள்ள அனுபவத்தை பகிர்ந்துகொள்ள முடிந்ததா? நீங்கள் அவர்களோடு சேர்ந்து ஜெபித்தீர்களா?</li>

	   
		</ol>
	</div>
	<div class="myfriends-lesson-section"><img class="myfriends-lesson-icon" src = "/images/bible-study.png" /><div class="myfriends-lesson-section-words">வாசியுங்கள்</div></div> 
	<div class="myfriends-start-ol">
		<ol class="myfriends-ltr" start="8">
			<li>வேதப்பகுதியை இரண்டு முறை சத்தமாக படியுங்கள்.</li>
<li>குழுவின் உதவியுடன் தங்கள் சொந்த வார்த்தைகளில் வேதப்பகுதியை ஒரு நபர் சொல்லச் சொல்லுங்கள்.</li>
<li>ஏதாவது விடப்பட்டதா அல்லது சேர்க்கப்பட்டதா?</li>

			
		</ol>
	</div>
	<div id = "bible"><div class="myfriends-bible"><p class = "reference">மத்தேயு 6:25-34</p>
<p><sup class="versenum">25&nbsp;</sup>,“எனவே, நான் சொல்கிறேன், நீங்கள் உயிர்வாழத் தேவையான உணவிற்காகக் கவலை கொள்ளாதீர்கள். உங்கள் உடலுக்குத் தேவையான உடைக்காகவும் கவலைகொள்ளாதீர்கள். உணவைவிடவும் முக்கியமானது ஜீவன். உடையைவிடவும் முக்கியமானது சரீரம்.<sup class="myfriends-myfriends_versenum">26&nbsp;</sup>பறவைகளைப் பாருங்கள். அவைகள் விதைப்பதோ அறுவடை செய்வதோ களஞ்சியங்களில் சேமித்து வைப்பதோ இல்லை. ஆனால் உங்கள் பரலோகப் பிதா அவைகளுக்கு உணவளிக்கிறார். பறவைகளை காட்டிலும் நீங்கள் மிகுந்த முக்கியத்துவம் வாய்ந்தவர்கள் என நீங்கள் அறிவீர்கள்.<sup class="myfriends-myfriends_versenum">27&nbsp;</sup>கவலைப்படுவதினால் உங்களால் உங்கள் வாழ்நாளைக் கூட்ட இயலாது.</p> <p><sup class="myfriends-myfriends_versenum">28&nbsp;</sup>,“உடைகளுக்காக ஏன் கவலை கொள்கிறீர்கள்? தோட்டத்தில் உள்ள மலர்களைப் பாருங்கள். அவை எப்படி வளர்கின்றன என்பதைப் பாருங்கள். அவைகள் வேலை செய்வதுமில்லை. தங்களுக்கான உடைகளைத் தயார் செய்வதுமில்லை.<sup class="myfriends-myfriends_versenum">29&nbsp;</sup>ஆனால் நான் சொல்கிறேன் மாபெரும் பணக்கார மன்னனான சாலமோன் கூட இந்தப் பூக்களில் ஒன்றைப்போல அழகாக உடை அணியவில்லை.<sup class="myfriends-myfriends_versenum">30&nbsp;</sup>அவ்வாறே தேவன் வயல்களிலுள்ள புற்களுக்கும் உடை அணிவிக்கிறார். இன்றைக்கு உயிருடன் இருக்கும் புல், நாளைக்கு தீயிலிடப்பட்டு எரிக்கப்படும். எனவே, தேவன் உங்களுக்குச் சிறப்பாக உடையணிவிப்பார் என்பதை அறியுங்கள். தேவனிடம் சாதாரணமான நம்பிக்கை வைக்காதீர்கள்.</p> <p><sup class="myfriends-myfriends_versenum">31&nbsp;</sup>,“‘உண்பதற்கு என்ன கிடைக்கும்?’ அல்லது ‘குடிப்பதற்கு என்ன கிடைக்கும்?’ அல்லது ‘உடுப்பதற்கு என்ன கிடைக்கும்?’ என்று கவலைகொள்ளாதீர்கள்.<sup class="myfriends-myfriends_versenum">32&nbsp;</sup>தேவனை அறியாத மக்களே இவற்றைப் பெற முயற்சிக்கிறார்கள். நீங்களோ கவலைப்படாதீர்கள், பரலோகத்திலிருக்கும் உங்கள் பிதா இவைகள் உங்களுக்குத் தேவை என்பதை அறிவார்.<sup class="myfriends-myfriends_versenum">33&nbsp;</sup>தேவனின் இராஜ்யத்தையும் நீங்கள் செய்ய வேண்டுமென தேவன் விரும்பும் நற்செயல்களைச் செய்தலையுமே நீங்கள் நாடவேண்டும். அப்போது தேவன் உங்களது மற்றத் தேவைகளையும் நிறைவேற்றுவார்.<sup class="myfriends-myfriends_versenum">34&nbsp;</sup>எனவே, நாளையைக் குறித்துக் கவலைகொள்ளாதீர்கள். ஒவ்வொரு நாளும் தொல்லை உண்டு. நாளையக் கவலை நாளைக்கு.</p>



<br /><a href="https://biblegateway.com/passage/?search=Matthew%206:25-34&amp;version=ERV-TA" external="1" class="myfriends-bible-readmore">அதிகமாக வாசியுங்கள்</a><br /><br /></div></div>

	<div class="myfriends-lesson-section"><img class="myfriends-lesson-icon" src = "/images/discover.png" /><div class="myfriends-lesson-section-words">கண்டுபிடியுங்கள்</div></div> 
		<div class="myfriends-start-ol">
			<ol class="myfriends-ltr" start="11">
			<li>இந்த வேதப்பகுதியில் உங்களுக்கு எது தனித்து காணப்படுகிறது?</li>
<li>இந்த வேதப்பகுதியில் எது உங்களுக்கு பிடித்து இருக்கிறது எது சங்கடப்படுத்துகிறது?</li>
<li>கடவுளையும் மக்களையும் பற்றி இந்த வேதப்பகுதி என்ன சொல்கிறது?</li>

			</ol >
		</div>
	<div class="myfriends-lesson-section"><img class="myfriends-lesson-icon" src = "/images/challenges.png" /><div class="myfriends-lesson-section-words">செயல்படுத்துங்கள்</div> </div>
	<div class="myfriends-start-ol">
		<ol class="myfriends-ltr" start="14">
			<li>இந்த வேதப்பகுதிக்கு பிரதிக்கிரியையாய் நீங்கள் என்ன செய்ய வேண்டும் என்று தேவன் எதிர்பார்க்கிறார் என்பதை அவரிடம் கேளுங்கள். அதில் ஏதாவது:
		<ul>
			<li>மாற்றப்பட வேண்டிய ஒரு நடத்தை உள்ளதா?</li>
			<li>சுதந்தரிக்க வேண்டிய ஒரு வாக்குத்தத்தம் உள்ளதா?</li>
			<li>பின்பற்ற வேண்டிய ஒரு உதாரணம் உள்ளதா?</li>
			<li>கடைபிடிக்க வேண்டிய ஒரு கட்டளை உள்ளதா?</li>
		</ul></li>
<li>அதைக் குழுவிடம் பகிர்ந்துகொள்ளுங்கள்</li>

		</ol>
	</div>
	<div  id = "background_note"></div>
</html>