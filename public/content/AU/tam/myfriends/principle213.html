<html>
  <div class="lesson-section">
    <img class="lesson-icon" src="/images/sharing-life.png" />
    <div class="lesson-section-title">பகிர்</div>
  </div>
  <div class="myfriends-start-ol">
    <ol class="ltr">
      <li>நீங்கள் எதற்காக நன்றியுடன் இருக்கிறீர்கள்?</li>
      <li>இந்த வாரம் தேவனை நீங்கள் அனுபவித்தீர்களா?</li>
      <li>கடவுளின் உதவி உங்களுக்கு எந்த காரியத்தில் தேவை?</li>
      <li>உங்கள் தேவைகளில் எப்படி நாங்கள் உங்களுக்கு உதவ முடியும்?</li>
      <li>ஒருவருக்காக ஒருவர் ஜெபம் பண்ணுங்கள்</li>
    </ol>
  </div>
  <div class="lesson-section">
    <img class="lesson-icon" src="/images/review.png" />
    <div class="lesson-section-title">மறுசீராய்வு</div>
  </div>
  <div class="myfriends-start-ol">
    <ol class="ltr" start="6">
      <li>
        நமது கடைசி சந்திப்பிலிருந்து நடைமுறையில் நீங்கள் எதை
        நடைமுறைப்படுத்தியுள்ளீர்கள்?
      </li>
      <li>
        நீங்கள் யாரிடமாவது தேவனோடுள்ள அனுபவத்தை பகிர்ந்துகொள்ள முடிந்ததா?
        நீங்கள் அவர்களோடு சேர்ந்து ஜெபித்தீர்களா?
      </li>
    </ol>
  </div>
  <div class="lesson-section">
    <img class="lesson-icon" src="/images/bible-study.png" />
    <div class="lesson-section-title">வாசியுங்கள்</div>
  </div>
  <div class="myfriends-start-ol">
    <ol class="ltr" start="8">
      <li>வேதப்பகுதியை இரண்டு முறை சத்தமாக படியுங்கள்.</li>
      <li>
        குழுவின் உதவியுடன் தங்கள் சொந்த வார்த்தைகளில் வேதப்பகுதியை ஒரு நபர்
        சொல்லச் சொல்லுங்கள்.
      </li>
      <li>ஏதாவது விடப்பட்டதா அல்லது சேர்க்கப்பட்டதா?</li>
    </ol>
  </div>
  <div id="bible">
    <div class="myfriends-bible">
      <p class="reference">மத்தேயு 25:14-30</p>
      <p>
        <sup>14</sup>,“பரலோக இராஜ்யம், தன் வீட்டை விட்டு வேறொரு
        இடத்திற்குப் பயணமான ஒருவனுக்கு ஒப்பாகும். புறப்பட்டுச் செல்வதற்கு முன்
        அவன் தனது மூன்று வேலைக்காரர்களுடன் பேசினான். தான் புறப்பட்டுச் சென்றபின்
        தனது உடமைகளைப் பார்த்துக் கொள்ளுமாறு அவர்களுக்குச் சொன்னான்.<sup
          
        >
          15 </sup
        >ஒவ்வொரு வேலைக்காரனும் எதைப் பார்த்துக் கொள்ள முடியுமென அவன்
        தீர்மானித்தான். அதற்கேற்ப ஒருவனிடம் ஐந்து பை நிறையப் பணமும்
        மற்றொருவனிடம் இரண்டு பை நிறையப் பணமும் மூன்றாவது வேலைக்காரனிடம் ஒரு பை
        நிறையப் பணமும் கொடுத்தான். பின் அவன் புறப்பட்டுப் போனான்.<sup
          
        >
          16 </sup
        >ஐந்து பை பணம் பெற்றவன் விரைந்து அப்பணத்தை முதலீடு செய்தான். அது மேலும்
        ஐந்து பை பணத்தை ஈட்டித் தந்தது.<sup >
          17 </sup
        >அதே போல இரண்டு பை பணம் பெற்றவனுக்கும் நடந்தது. அவன் தான் பெற்ற இரண்டு
        பை பணம் முதலிட்டு மேலும் இரண்டு பை பணம் ஈட்டினான்.<sup
          
        >
          18 </sup
        >ஆனால், ஒரு பை பணம் பெற்றவனோ நிலத்தில் ஒரு குழி தோண்டி தன் எஜமானின்
        பணத்தைப் புதைத்து வைத்தான்.
      </p>
      <p>
        <sup >19</sup>,“நீண்ட காலம் கழித்து எஜமானன்
        வீட்டிற்குத் திரும்பி வந்தான். தன் பணத்தை என்ன செய்தார்கள் எனத் தன்
        மூன்று வேலைக்காரர்களிடமும் கேட்டான்.<sup >
          20 </sup
        >ஐந்து பை பணம் பெற்ற வேலைக்காரன் மேலும் ஐந்து பை பணத்தைக் கொண்டு வந்து
        தன் எஜமானிடம் சொன்னான், ‘எஜமானே! நீர் என்னை நம்பி ஐந்து பை பணம்
        தந்தீர்கள். ஆகவே, நான் அதை முதலிட்டு மேலும் ஐந்து பை பணம்
        ஈட்டியுள்ளேன்!’ என்றான்.
      </p>
      <p>
        <sup >21</sup>,“அதற்கு எஜமானன், ‘நீ செய்தது
        சரி. நம்பிக்கையுள்ள நல்ல வேலைக்காரன். நான் கொடுத்த சிறிது பணத்தைக்
        கொண்டு நன்கு செயல்பட்டாய், மேலும் பெரிய பொறுப்புக்களை உன்னிடம்
        ஒப்படைப்பேன். நீயும் என் மகிழ்ச்சியில் பங்குகொள்!’ என்றான்.
      </p>
      <p>
        <sup >22</sup>,“பின்னர் இரண்டு பை பணம் பெற்ற
        வேலைக்காரன் தன் எஜமானிடம் வந்து, ‘எஜமானே, நீங்கள் என்னிடம் இரண்டு பை
        பணம் தந்தீர்கள். நான் அதைக்கொண்டு மேலும் இரண்டு பை பணம் ஈட்டியுள்ளேன்’
        என்றான்.
      </p>
      <p>
        <sup >23</sup>,“அவனுக்கு எஜமான், ‘நீ செய்தது
        சரி. நீ நம்பிக்கைக்கு உரிய நல்ல வேலைக்காரன். நான் கொடுத்த சிறிய பணத்தைக்
        கொண்டு நன்கு செயல்பட்டாய். ஆகவே, மேலும் பெரிய பொறுப்புக்களை உன்னிடம்
        ஒப்படைப்பேன். நீயும் என் மகிழ்ச்சியில் பங்கு கொள்!’ என்றான்.
      </p>
      <p>
        <sup >24</sup>,“பின் ஒரு பை பணம் பெற்ற
        வேலைக்காரன் தன் எஜமானிடம் வந்து, ‘எஜமானே, நீர் மிகவும் கடினமானவர் என்பது
        எனக்குத் தெரியும். விதைக்காமலேயே அறுவடை செய்கிறவர் நீர். செடி நடவாமலேயே
        தானியங்களை சேர்க்கிறவர் நீர்.<sup >25</sup
        >எனவே, நான் பயம்கொண்டேன். நீர் தந்த பணத்தை நிலத்தில் குழி தோண்டிப்
        புதைத்தேன். இதோ நீங்கள் தந்த ஒரு பை பணம்’ என்றான்.
      </p>
      <p>
        <sup >26</sup>,“எஜமான் அவனை நோக்கி, ‘நீ ஒரு
        மோசமான சோம்பேறி வேலைக்காரன். நான் விதைக்காமலேயே அறுவடை செய்வதாகவும்;
        நடாமலேயே தானியங்களை சேகரிப்பதாகவும் கூறுகிறாய்.<sup
          
        >
          27 </sup
        >எனவே நீ என் பணத்தை வங்கியில் செலுத்தியிருக்க வேண்டும். அப்படிச்
        செய்திருந்தால், நான் திரும்பி வரும்பொழுது, என் பணமும் எனக்குக்
        கிடைத்திருக்கும். அதற்கான வட்டியும் கிடைத்திருக்கும்’ என்றான்.
      </p>
      <p>
        <sup >28</sup>,“ஆகவே, எஜமானன், தன் மற்ற
        வேலைக்காரர்களைப் பார்த்து, ‘அந்த வேலைக்காரனிடமிருந்து அந்த ஒரு பை பணத்தை
        வாங்கி அதை பத்து பை பணம் வைத்திருப்பவனிடம் கொடுங்கள்.<sup
          
        >
          29 </sup
        >தான் பெற்றிருப்பதைப் பயன்படுத்துகிற ஒவ்வொருவனும் மேலும் அதிகம்
        பெறுவான். அவனுக்குத் தேவையானதை விட மிக அதிகமாகக் கிடைக்கும். ஆனால் தான்
        பெற்றிருப்பதைப் பயன்படுத்தாதவனிடமிருந்து அனைத்தும் பறிக்கப்படும்.’
        என்றான்.<sup >30</sup>பிறகு அந்த எஜமானன்,
        ‘பயனற்ற அந்த வேலைக்காரனைத் தூக்கி வெளியே இருளில் எறியுங்கள்.
        அவ்விடத்தில் மக்கள் கூக்குரலிட்டு பற்களைக் கடித்துக் கொண்டு வேதனையால்
        அழுது கொண்டிருப்பார்கள்’ என்றான்.
      </p>

      <br />
      <a
        href="https://biblegateway.com/passage/?search=Matthew%2025:14-30&amp;version=ERV-TA"
        external="1"
        class="readmore"
      >
        அதிகமாக வாசியுங்கள்
      </a>
      <br />
      <br />
    </div>
  </div>

  <div class="lesson-section">
    <img class="lesson-icon" src="/images/discover.png" />
    <div class="lesson-section-title">கண்டுபிடியுங்கள்</div>
  </div>
  <div class="myfriends-start-ol">
    <ol class="ltr" start="11">
      <li>இந்த வேதப்பகுதியில் உங்களுக்கு எது தனித்து காணப்படுகிறது?</li>
      <li>
        இந்த வேதப்பகுதியில் எது உங்களுக்கு பிடித்து இருக்கிறது எது
        சங்கடப்படுத்துகிறது?
      </li>
      <li>கடவுளையும் மக்களையும் பற்றி இந்த வேதப்பகுதி என்ன சொல்கிறது?</li>
    </ol>
  </div>
  <div class="lesson-section">
    <img class="lesson-icon" src="/images/challenges.png" />
    <div class="lesson-section-title">செயல்படுத்துங்கள்</div>
  </div>
  <div class="myfriends-start-ol">
    <ol class="ltr" start="14">
      <li>
        இந்த வேதப்பகுதிக்கு பிரதிக்கிரியையாய் நீங்கள் என்ன செய்ய வேண்டும் என்று
        தேவன் எதிர்பார்க்கிறார் என்பதை அவரிடம் கேளுங்கள். அதில் ஏதாவது:
        <ul>
          <li>மாற்றப்பட வேண்டிய ஒரு நடத்தை உள்ளதா?</li>
          <li>சுதந்தரிக்க வேண்டிய ஒரு வாக்குத்தத்தம் உள்ளதா?</li>
          <li>பின்பற்ற வேண்டிய ஒரு உதாரணம் உள்ளதா?</li>
          <li>கடைபிடிக்க வேண்டிய ஒரு கட்டளை உள்ளதா?</li>
        </ul>
      </li>
      <li>அதைக் குழுவிடம் பகிர்ந்துகொள்ளுங்கள்</li>
    </ol>
  </div>
  <div id="background_note" />
</html>
