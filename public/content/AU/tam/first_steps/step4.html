<html>
  <div class="lesson">
    <img class="lesson-icon" src="/images/firststeps/look-back.png" />
    <div class="lesson-lookback">பின்னிட்டு பார்க்கவும்</div>
  </div>
  <ol class="ol-back">
    <li>இந்த வாரத்தில் எதற்கு நன்றி கூருகின்றீர்கள்?</li>
    <li>எதனோடு போராடுகின்றீர்கள்? நாங்கள் எவ்வாறு உதவுவது?</li>
    <li>நமது சமூகம்/வளாகம்/பள்ளியில் என்ன தேவைகளைக் காண்கிறீர்கள்?</li>
  </ol>
  <br />
  <p class="prayer">
    <img class="lesson-point" src="/images/firststeps/pray.png" />அந்த
    தேவைகளைக் குறித்து ஒருவருக்கொருவர் ஜெபிப்பது நல்லது.
  </p>
  <ol start="4" class="ol-back">
    <li>கடந்த வார பாடத்தை எவ்வாறு செயல்படுத்தினீர்கள்?</li>
    <li>மற்றவறோடு பகிர்ந்த கதை என்ன? பதில் என்ன?</li>
  </ol>

  <div class="lesson">
    <img class="lesson-icon" src="/images/firststeps/look-up.png" />
    <div class="lesson-lookup">மேற்கொண்டு காண</div>
  </div>
  <p class="key">
    <span class="key-span">
      <img class="lesson-point" src="/images/firststeps/question.png" />முக்கிய
      வினா:
    </span>&nbsp;இயேசுவுடன் உறவில் உள்ளது நல்ல செய்தி என்னவெனில், அதனைப் பற்றி
    மற்றவர்களிடம் எவ்வாறு கூறுவது?
  </p>
  <p class="bold">
    <span class="statement-span">
      <img class="lesson-point" src="/images/firststeps/statement.png" />வாக்கியம்:
    </span>&nbsp;இயேசுவை சந்தித்த யாரும் அந்த அனுபவத்தை மற்றவர்களும்
    பெறும்படியாய் பகிர்ந்து கொள்ளலாம். நமது முதல் வாரத்தில் உங்களது சாட்சியை
    உண்டாக்கியது போன்று, இன்று எவ்வாறு ஒரு சாட்சியானது ஒரு நபரை மட்டும் அல்ல,
    ஒரு பட்டணத்தையே பாதிக்க முடியும் என்பதைக் கேட்டோம்.
  </p>
  <div class="bible-container">
    <p class="read">
      <img class="read" src="/images/firststeps/bible.png" />
      <span class="tam-verse">யோவான் 4: 1-42</span>
    </p>
    <div class="bible">
      <p>
        <div class="bible">
          யோவானைவிட இயேசு மிகுதியான மக்களுக்கு ஞானஸ்நானம் கொடுப்பதாகப்
          பரிசேயர்கள் கேள்விப்பட்டனர்.<sup class="versenum">&nbsp;2</sup>(ஆனால்
          உண்மையில் இயேசு எவருக்கும் ஞானஸ்நானம் கொடுக்கவில்லை. அவரது சீஷர்களே
          கொடுத்தனர்.) பரிசேயர்கள் கேள்விப்பட்டதைப்பற்றி இயேசுவும்
          அறிந்துகொண்டார்.<sup class="versenum">&nbsp;3</sup>ஆகையால் அவர்
          யூதேயாவை விட்டுத் திரும்பி கலிலேயாவுக்குச் சென்றார்.<sup class="versenum">
            &nbsp;4
          </sup>கலிலேயாவுக்குச் செல்கிற வழியில் இயேசு சமாரியா நாட்டைக் கடந்து
          செல்ல இருந்தார்.<p>
            <sup class="versenum">5</sup>சமாரியாவில் இயேசு சீகார் என்னும்
            பட்டணத்துக்கு வந்தார். அந்தப் பட்டணம், யாக்கோபு தன் மகன்
            யோசேப்புக்குக் கொடுத்த நிலத்தின் அருகில் இருந்தது.<sup class="versenum">
              &nbsp;6
            </sup>யாக்கோபின் கிணறும் அங்கே இருந்தது. இயேசு தன் நீண்ட பயணத்தால்
            களைத்துப் போயிருந்தார். ஆகையால் இயேசு கிணற்றின் அருகில் இளைப்பாறிட
            அமர்ந்தார். அது மதிய வேளை.<sup class="versenum">&nbsp;7</sup>ஒரு
            சமாரியப் பெண் தண்ணீரெடுப்பதற்காக அக்கிணற்றுக்கு வந்தாள். இயேசு
            அவளிடம், “தயவுசெய்து நான் குடிப்பதற்குத் தண்ணீர் கொடு” என்று
            கேட்டார்.<sup class="versenum">&nbsp;8</sup>(இயேசுவின்
            சீஷர்கள் பட்டணத்தில் உணவுப் பொருட்களை வாங்கிக்கொண்டிருக்கும்போது இது
            நடந்தது.)
          </p>
          <p>
            <sup class="versenum">9</sup>“குடிப்பதற்கு நீங்கள் என்னிடம்
            கேட்பதை எண்ணி எனக்கு ஆச்சரியமாக உள்ளது. நீங்கள் ஒரு யூதர். நானோ
            சமாரியப் பெண்” என்று அவள் பதிலுரைத்தாள். (ஏனென்றால் யூதர்கள்
            சமாரியர்களோடு எப்பொழுதும் நட்புடன் இருப்பதில்லை.)
          </p>
          <p>
            <sup class="versenum">10</sup>“தேவன் கொடுப்பவற்றைப்பற்றி நீ
            அறியவில்லை. குடிக்கத் தண்ணீர் கேட்கிற நான் யாரென்று உனக்குத்
            தெரியாது. இவற்றைப்பற்றி நீ அறிந்தால் நீ என்னிடம் தண்ணீர்
            கேட்டிருப்பாய். ஜீவத் தண்ணீரை நான் உனக்குக் கொடுத்திருப்பேன்”
            என்றார் இயேசு.
          </p>
          <p>
            <sup class="versenum">11</sup>“ஐயா, ஜீவத் தண்ணீரை நீங்கள்
            எங்கிருந்து பெறுவீர்கள்? இந்தக் கிணறோ ஆழமாக இருக்கிறது. இதிலிருந்து
            தண்ணீர் எடுப்பதற்கும் உங்களிடம் எதுவும் இல்லையே!<sup class="versenum">
              &nbsp;12
            </sup>நீங்கள் எமது மூதாதையரான யாக்கோபை விடப் பெரியவரா? அவர்தான்
            எங்களுக்கு இந்தக் கிணற்றைக் கொடுத்தார். அவரும் இந்தக் கிணற்றிலுள்ள
            தண்ணீரைத்தான் குடித்தார். அத்துடன் அவரது பிள்ளைகளும் மிருகங்களும்
            இதிலுள்ள தண்ணீரைத்தான் குடித்தார்கள்” என்று அந்தப் பெண் சொன்னாள்.
          </p>
          <p>
            <sup class="versenum">13</sup>“இந்த தண்ணீரைக்
            குடிக்கிறவர்களுக்கு மீண்டும் தாகம் எடுக்கும்.<sup class="versenum">
              &nbsp;14
            </sup>ஆனால் நான் கொடுக்கிற தண்ணீரைக் குடிப்பவர்களுக்கோ மறுபடியும்
            தாகம் எடுப்பதில்லை. என்னால் கொடுக்கப்படுகிற தண்ணீர், அதைக்
            குடிப்பவனுக்குள் நீரூற்றாகப் பெருக்கெடுக்கும். அது அவனுக்கு
            எக்காலத்துக்கும் உரிய வாழ்க்கையைத் தரும்” என்று இயேசு பதிலுரைத்தார்.
          </p>
          <p>
            <sup class="versenum">15</sup>“ஐயா! எனக்கு அந்தத் தண்ணீரை
            வழங்குங்கள். அப்போது ஒருபோதும் மறுபடியும் எனக்குத் தாகம் எடுக்காது.
            மிகுதியாகத் தண்ணீரெடுக்க இங்கே நான் மீண்டும் வர வேண்டியதும் இராது”
            எனக் கூறினாள் அந்தப் பெண்.
          </p>
          <p>
            <sup class="versenum">16</sup>“போ, உன் கணவனோடு இங்கே திரும்ப
            வா” என்றார் இயேசு.
          </p>
          <p>
            <sup class="versenum">17</sup>“ஆனால், எனக்குக் கணவன் இல்லையே”
            என்றாள் அப்பெண்.
          </p>
          <p>
            “உனக்குக் கணவன் இல்லையென்று நீ சொல்வது சரிதான்.<sup class="versenum">
              &nbsp;18
            </sup>உண்மையில் உனக்கு ஐந்து கணவர்கள் இருந்திருக்கின்றனர். ஆனால் நீ
            இப்பொழுது யாரோடு வாழ்ந்துகொண்டிருக்கிறாயோ அவன் உன் கணவனல்ல. நீ
            என்னிடம் உண்மையைச் சொன்னாய்” என்றார் இயேசு.
          </p>
          <p>
            <sup class="versenum">19</sup>“உம்மை நான் தீர்க்கதரிசியாகக்
            காண்கிறேன்.<sup class="versenum">&nbsp;20</sup>எங்கள்
            முன்னோர்கள் இந்த மலையில் வழிபட்டுவந்தனர். ஆனால் யூதராகிய நீங்களோ,
            எருசலேம்தான் வழிபாட்டுக்குரிய இடம் என்று கூறுகிறீர்கள்” என்றாள்
            அந்தப் பெண்.
          </p>
          <p>
            <sup class="versenum">21</sup>“பெண்ணே! என்னை நம்பு. இந்த
            மலையிலும் எருசலேமிலும் மட்டுமல்ல எல்லா இடங்களிலும் பிதாவை (தேவனை)
            வழிபடுகிற காலம் வந்துகொண்டிருக்கிறது.<sup class="versenum">
              &nbsp;22
            </sup>சமாரியர்களாகிய நீங்கள் உங்களால் புரிந்துகொள்ள முடியாததை வணங்கி
            வருகிறீர்கள். யூதர்களாகிய நாங்கள், எங்களால் வணங்கப்படுபவரைப்
            புரிந்துகொண்டிருக்கிறோம். யூதர்களிடமிருந்தே இரட்சிப்பு வருகின்றது.<sup class="versenum">
              &nbsp;23
            </sup>உண்மையாக வழிபடுகிறவர்கள் (தேவனை) ஆவியோடும் உண்மையோடும்
            வழிபடுகிற காலம் வந்துகொண்டிருக்கிறது. அது இப்பொழுதே வந்திருக்கிறது.
            பிதாவும் தம்மை வழிபடுகிறவர்கள் இத்தகைய மக்களாக இருக்க
            விரும்புகிறார்.<sup class="versenum">&nbsp;24</sup>தேவன்
            ஆவியாயிருக்கிறார். ஆகையால் தேவனை வழிபடுகிற மக்கள் ஆவியோடும்
            உண்மையோடும் தேவனை வழிபடுதல் வேண்டும்” என்றார் இயேசு.
          </p>
          <p>
            <sup class="versenum">25</sup>“கிறிஸ்து என்று அழைக்கப்படுகிற
            மேசியா வந்துகொண்டிருக்கிறார் என்பது எனக்குத் தெரியும். அவர் வந்ததும்
            எங்களுக்கு அனைத்தையும் விளக்குவார்” என்றாள் அப்பெண்.
          </p>
          <p>
            <sup class="versenum">26</sup>பிறகு இயேசு, “இப்பொழுது
            அவர்தான் உன்னோடு பேசிக்கொண்டிருக்கிறார். நான்தான் மேசியா” என்றார்.
          </p>
          <p>
            <sup class="versenum">27</sup>அப்பொழுது இயேசுவின் சீஷர்கள்
            பட்டணத்தில் இருந்து திரும்பி வந்தனர். இயேசு ஒரு பெண்ணோடு
            பேசிக்கொண்டிருப்பதைக் கண்டு அவர்கள் வியப்புற்றனர். ஆனால் எவரும்,
            “உங்களுக்கு என்ன வேண்டும்?” என்றோ “ஏன் நீங்கள் அவளோடு
            பேசிக்கொண்டிருக்கிறீர்கள்?” என்றோ கேட்கவில்லை.
          </p>
          <p>
            <sup class="versenum">28</sup>பிறகு அந்தப் பெண் தன் தண்ணீர்க்
            குடத்தை விட்டுவிட்டு நகருக்குத் திரும்பப் போனாள்.<sup class="versenum">
              &nbsp;29
            </sup>அங்கே அவள் மக்களிடம், “நான் செய்தவற்றையெல்லாம் ஒருவர் எனக்குச்
            சொன்னார். அவரை வந்து பாருங்கள். ஒரு வேளை அவர் கிறிஸ்துவாக
            இருக்கலாம்” என்றாள்.<sup class="versenum">&nbsp;30</sup>ஆகையால்
            மக்கள் நகரத்தை விட்டு வெளியேறி இயேசுவைக் காண வந்தனர்.
          </p>
          <p>
            <sup class="versenum">31</sup>அந்தப் பெண் நகரத்திற்குள்
            இருந்தபோது இயேசுவின் சீஷர்கள், அவரை உண்ணும்படி வேண்டிக்கொண்டனர்.
          </p>
          <p>
            <sup class="versenum">32</sup>ஆனால் இயேசுவோ, “என்னிடம்
            உண்பதற்கு உணவுண்டு. அதனைப் பற்றி உங்களுக்கு ஒன்றும் தெரியாது”
            என்றார்.
          </p>
          <p>
            <sup class="versenum">33</sup>“ஏற்கெனவே வேறு யாராவது அவருக்கு
            உணவு கொண்டுவந்திருப்பார்கள்” என்று சீஷர் கள் தமக்குள்
            பேசிக்கொண்டனர்.
          </p>
          <p>
            <sup class="versenum">34</sup>“எனது உணவு என்னை அனுப்பிய தேவன்
            செய்யச் சொன்னதைச் செய்வதுதான்; எனக்குக் கட்டளையிட்டபடி செய்து
            முடிப்பதுதான் எனது உணவாக இருக்கிறது.<sup class="versenum">
              &nbsp;35
            </sup>நீங்கள் பயிரை நடும்போது ‘அறுவடைக்காக இன்னும் நான்கு மாதங்கள்
            காத்திருக்க வேண்டும்’ என்று சொல்வீர்களல்லாவா? ஆனால் நான்
            உங்களுக்குச் சொல்கிறேன். கண்களைத் திறவுங்கள், மக்களைப் பாருங்கள்.
            அவர்கள் அறுவடைக்காகத் தயாராக இருக்கிற வயலைப்போன்று இருக்கிறார்கள்.<sup class="versenum">
              &nbsp;36
            </sup>இப்பொழுதுகூட அறுவடை செய்கிறவன் சம்பளம் பெறுகிறான். அவன் தனது
            நித்திய வாழ்வுக்கு அனுகூலமாக அறுவடை செய்துகொள்கிறவன். ஆகையால்
            இப்பொழுது விதைக்கிறவனோடு அறுவடை செய்கிறவனும் மகிழ்ச்சியடைய இயலும்.<sup class="versenum">
              &nbsp;37
            </sup>விதைக்கிறவன் ஒருவன் அறுக்கிறவன் இன்னொருவன் என்கிற பழமொழி
            இதனால் உண்மையாகிறது.<sup class="versenum">&nbsp;38</sup>நீங்கள்
            பாடுபட்டு விதைக்காத நிலத்தை அறுவடை செய்யுமாறு உங்களை அனுப்பினேன்.
            மற்றவர்கள் பாடுபட்டார்கள். நீங்கள் அவர்கள் உழைப்பின் பயனை
            அனுபவிக்கிறீர்கள்” என்று இயேசு கூறினார்.
          </p>
          <p>
            <sup class="versenum">39</sup>அந்நகரத்தில் உள்ள ஏராளமான
            மக்கள் இயேசுவின் மீது நம்பிக்கை வைத்தனர். அந்தப் பெண்
            இயேசுவைப்பற்றிக் கூறியவற்றால்தான் அவர்கள் அவரை நம்பினர். அவள், “நான்
            செய்த எல்லாவற்றையும் அவர் எனக்குச் சொல்லி விட்டார்” என்று கூறி
            இருந்தாள்.<sup class="versenum">&nbsp;40</sup>சமாரியர்கள்
            இயேசுவிடம் சென்றார்கள். இயேசுவை அவர்களோடு தங்கும்படி வேண்டினார்கள்.
            ஆகையால் இயேசு அவர்களோடு இரண்டு நாட்கள் தங்கினார்.<sup class="versenum">
              &nbsp;41
            </sup>மேலும் மிகுதியான மக்கள், இயேசு சொன்னவற்றின் மூலம் அவரை
            நம்பினர்.
          </p>
          <p>
            <sup class="versenum">42</sup>அவர்கள், “முதலில் நீ
            சொன்னவற்றையெல்லாம் கேட்டு இயேசுவை நம்பினோம். ஆனால் இப்பொழுது
            நாங்களாகவே அவர் சொன்னவற்றைக் கேட்டதால் விசுவாசிக்கிறோம். அவர்
            உண்மையாகவே இந்த உலகத்தை இரட்சிக்கப்போகிறவர் என்று நம்புகிறோம்” என்று
            அந்தப் பெண்ணிடம் சொன்னார்கள்.
          </p>
        </div>
      </p>
    </div>
    <span class="remove-pdf">
      <br />
      <br />
    </span>
    <div class="readmore-div">
      <p class="readmore-p">
        <a
          class="readmore-a"
          href="https://biblegateway.com/passage/?search=John%20%204:1-42&version=NIV"
        >
          கூடுதல் வாசிக்க
        </a>
      </p>
    </div>
  </div>
  <ol start="6" class="ol-up">
    <li>இந்த பகுதியில் உங்களுக்கு அர்த்தமுள்ளது உண்டா?</li>
    <li>ஏதேனும் புரிந்து கொள்ள கடினமா?</li>
    <li>
      இன்றைய பகுதி கர்த்தரைப் பற்றி கூறுகின்றதா? மக்களைப் பற்றி? கர்த்தரோடு உள்ள
      உறவைப் பற்றி?
    </li>
  </ol>

  <p class="conclusion">முடிவு:</p>
  <p class="text-conclusion">
    நாம் முன்பு கலந்துரையாடிய கேள்வியுடன் வேதபகுதி எவ்வாறு தொடர்புபடுகின்றது?<span class="italics">
      &quot;நாம் எப்படி இயேசுவைப் பற்றி மற்றவர்கள் சொல்ல வேண்டும்?&quot;
    </span>
  </p>

  <div class="lesson">
    <img class="lesson-icon" src="/images/firststeps/look-forward.png" />
    <div class="lesson-lookforward">மூன்னோக்கிப் பார்க்க</div>
  </div>
  <p>
    நாம் கற்றதை செயல்படுத்துவது மிக முக்கியம். மேலும்,அதனைச் செய்ய
    ஒருவருக்கொருவர் உதவ வேண்டும். சில கேள்விகள் அதைச் செய்ய உதவும்:
  </p>
  <div class="forward-action">
    <ol start="13" class="ol-forward">
      <li>
        நீங்கள் வாழ்வதை இது எவ்வாறு மாற்ற்லாம்? மாற்றும்? கர்த்தரோடு? தன்னோடு?
        பிறரோடு?
      </li>
      <li>
        இந்த வார உரையாடலில் இருந்து எதை உங்கள் வாழ்வில் செயல்படுத்த
        விரும்புவீர்கள்? அதனைச் செய்ய என்ன மாற்றம் செய்வீர்கள்?
      </li>
      <li>இந்த வாரம் கற்றதை யாரோடு பகிர்ந்து கொள்வீர்கள்? என்ன கூருவீர்கள்?</li>
    </ol>
  </div>
  <br />
  <p>
    <a href="https://firststepswithgod.com/tam/print/4">
      அச்சு அவுட்லைன் பதிவிறக்கம்
    </a>
    <br />
    firststepswithgod.com/tam/print/4
  </p>
</html>
