<html>
  <div class="lesson-section">
    <img class="lesson-icon" src="/images/sharing-life.png" />
    <div class="lesson-section-title">Qoodi</div>
  </div>
  <div class="ol">
    <ol class="ltr">
      <li>Torbee kana Waaqayyo wajjin akkamitti dabarsite?</li>
      <li>Waanti akka galateeffattu si godhan maalinni?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="lesson-section">
    <img class="lesson-icon" src="/images/review.png" />
    <div class="lesson-section-title">Keessa Deebii</div>
  </div>
  <div class="ol">
    <ol class="ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Namootni ati kunuunsaa jirtuu akkam? Maaltu baay'ee isaan gargaara?
      </li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
      <li>Namoota sanaaf kadhadhu</li>
    </ol>
  </div>
  <div class="lesson-section">
    <img class="lesson-icon" src="/images/bible-study.png" />
    <div class="lesson-section-title">Dubbisi</div>
  </div>
  <div class="ol">
    <ol class="ltr" start="10">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="myfriends-bible">
      <p class="myfriends-reference">Seera Uumamaa 3:1-24</p>
      <p>
        <sup>1</sup> Bineensa bakkee Waaqayyo gooftaan uume
        hundumaa keessaa bofni caalaa haxxee ture; innis dubartittiidhaan,
        "Dhuguma Waaqayyo, 'Ija mukkeetii iddoo dhaabaa kana keessa jiran
        hundumaa irraa hin nyaatinaa!' isiniin jedhee?" jedhe.
      </p>
      <p>
        <sup>2</sup> Dubartittiin immoo bofichaan, "Nuyi ija
        mukkeetii iddoo dhaabaa kana keessa jiran irraa nyaachuu in dandeenya;
        <sup>3</sup> garuu muka isa iddoo dhaabaa kana walakkaa
        jiru duwwaa, Waaqayyo, 'Ija isaa irraa hin nyaatinaa, isattis hin
        bu'inaa! Kanaa achi in duutu' jedheera" jette.
      </p>
      <p>
        <sup>4</sup> Bofichi immoo deebisee dubartittiidhaan,
        "Hin duutan; <sup>5</sup> isin ija mukichaa irraa yeroo
        nyaattan iji keessan akka banamu, hamaa fi gaarii beekuudhaanis akka
        Waaqayyo akka isin taatan, Waaqayyo in beeka" jedheen.
      </p>
      <p>
        <sup>6</sup> Dubartittiinis iji mukichaa nyaataaf
        gaarii ta'uu isaa, ija namaatti kan tolu, ogeessa nama gochuudhaafis
        gomjaasisaa ta'uu isaa argitee, ija isaa irraa kutattee in nyaatte;
        abbaa manaa ishee isa ishee wajjin tureefis immoo in laatte, innis in
        nyaate. <sup>7</sup> Yommus lamaanuu iji isaanii in
        baname, qullaa ta'uu isaaniis in beekan; kana irratti isaan baala harbuu
        walitti hulluuqsisanii marxoo isaa hojjetatan.
      </p>
      <p>
        <sup>8</sup> Kana booddee namichii fi haati manaa isaa
        yeroo qilleensi qabbanaa'aan qilleensa'utti Waaqayyo gooftaan iddoo
        dhaabaa sana keessa utuu adeemuu sagalee dhaga'an; isaan Waaqayyo
        gooftaa duraa mukkeetii iddoo dhaabaa sanaa gidduu in dhokatan.
        <sup>9</sup> Waaqayyo gooftaan garuu namicha waamee,
        "Eessa jirta?" jedheen.
      </p>
      <p>
        <sup>10</sup> Namichis, "Ani sagalee miilla kee iddoo
        dhaabaa keessatti dhaga'ee, qullaa koo waanan tureef nan sodaadhe, nan
        dhokadhes" jedheen. <sup>11</sup> Waaqayyos, "Qullaa
        kee akka turte eenyu sitti hime? Sila'oo ija mukichaa isa ani 'Hin
        nyaatin!' jedhee si abboome sana irraa nyaattee ree?" jedhe.
      </p>
      <p>
        <sup>12</sup> Namichis, "Dubartittii ishee ati naa
        wajjin akka jiraattuuf naaf laattetu ija mukichaa naaf kenne, anis nan
        nyaadhe" jedhe.
      </p>
      <p>
        <sup>13</sup> Yommus Waaqayyo gooftaan
        dubartittiidhaan, "Wanti ati goote kun maal inni?" jedhe;
        dubartittiinis, "Bofichi na sossobnaanan nyaadhe" jette.
      </p>
      <p>
        <sup>14</sup> Waaqayyo gooftaanis bofichaan,
        <sup>2</sup> "Kana waan gooteef, ati horii hundumaa,
        bineensa bakkee hundumaa keessaas
        <sup>2</sup> abaaramaa in taata; ati garaa keetiin lafa
        irra in loota, <sup>2</sup> bara jireenya kee
        hundumaatti biyyoo in nyaatta.
      </p>
      <p>
        <sup>15</sup> Ani sii fi dubartittii gidduu, sanyii
        isheetii fi sanyii kee gidduus diinummaa nan buusa; inni mataa kee in
        buruqsa, atis koomee isaa in iddita" jedhe.
      </p>
      <p>
        <sup>16</sup> Dubartittiidhaan immoo, "Yeroo ati
        ulfooftutti ani rakkina kee guddaa nan baay'isa; ciniinsuudhaanis mucaa
        in deessa, kana keessaa immoo abbaa manaa kee in hawwita, innis aboo si
        irratti in qabaata" jedhe.
      </p>
      <p>
        <sup>17</sup> Waaqayyo amma immoo namichaan, "Ati
        dubbii haadha manaa keetii waan dhageesseef, ija mukichaa isa ani 'Hin
        nyaatin!' jedhee si abboomes waan nyaatteef, lafti sababii keetiif
        abaaramaa in ta'a; atis bara jireenya kee hundumaatti itti dadhabdee isa
        irraa in nyaatta.
      </p>
      <p>
        <sup>18</sup> Inni qoraattiidhaa fi baalaanwaraantee
        siif in biqilcha, atis biqila lafaa in nyaatta.
      </p>
      <p>
        <sup>19</sup> Ati biyyoo dha, deebitees biyyoo in
        taata; ati biyyoo lafaattii waan kutamteef gara isaatti hamma
        deebituttis, dhamaatee dafqitee buddeena in nyaatta" jedhe.
      </p>
      <p>
        <sup>22</sup> Ergasii Waaqayyo gooftaan, "Kunoo, namni
        hamaa fi gaarii beekuu isaatiin nu keessaa akka isa tokkoo ta'eera;
        ammas harka isaa hiixatee ija muka jireenyaa immoo fudhatee nyaachuun,
        bara baraanis jiraachuun isaaf hin ta'u!" jedhe.
        <sup>23</sup> Kanaafis Waaqayyo gooftaan nama iddoo
        dhaabaa Eeden sana keessaa gad baase; namichis lafa isa ofii isaatii
        biyyoo isaa irraa kutame sana akka qotu in godhe.
        <sup>24</sup> Waaqayyo nama gad oofee, karaa isa gara
        muka jireenya kennutti geessu sanas in eegsise; isa eegsisuudhaaf bukkee
        iddoo dhaabaa Eeden gara ba'a-biiftuutiin Kiruubelii fi billaa akka
        ibiddaa boba'u isa gara hundumaatti nanaanna'u in dhaabe.
      </p>
    </div>
  </div>

  <div class="lesson-section">
    <img class="lesson-icon" src="/images/discover.png" />
    <div class="lesson-section-title">Gargar baafadhu</div>
  </div>
  <div class="ol">
    <ol class="ltr" start="13">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="lesson-section">
    <img class="lesson-icon" src="/images/challenges.png" />
    <div class="lesson-section-title">Hojiiti Hiiki</div>
  </div>
  <div class="ol">
    <ol class="ltr" start="16">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note">
    <div class="lesson-section">
      <img class="lesson-icon" src="/images/background.png" />
      <div class="lesson-section-title">Yaadannoo</div>
    </div>
    <div class="background-text">
      <p class="myfriends-lesson_start" dir="ltr">
        Seenaa gaddisiisaa boqonnaa kanaa jalqabuun dura, qabxiilee bu’uuraa
        seenaa kanaa mee haa ilaallu. Addaamii fi Hewwaan Waaqayyo iddoo dhaabaa
        keessa yeroo deemu dhaga’an. Waaqayyo isaanitti dhiyaachaa jiraachuu
        battalumatti baran. Waaqayyo isaan wajjin iddoo dhaabaa keessa deemuu fi
        isaan wajjin dubbachuun waan adda ta’e hin fakkaatu ture. Walitti
        dhufeenyi namootaa fi Waaqayyoo kallattii fi gaarii ta’uu qaba.
        Akkamitti haala adda ta’een jijjiiramni yeroo Addaamii fi Hewwaan bofaa
        fi Waaqayyoo filannoo keessa galchan ta’e?
      </p>
      <p dir="ltr">
        Bofti muka beekumsa wanta gaarii fi hamaa irraa akka nyaataniif isaan
        gorse. Erga nyaatanii garuu sirumaa rakkoo guddaa irra bu’an. Waaqayyo
        galgala sana gara isaanii iddoo dhaabaa akka dhufu ni baran. Egaa maal
        gochuutu isaaniif wayya? Namichi dubartittii hadheessuuf murteesse,
        dubartittiin immoo boficha hadheessuuf. Inni sun jalqaba ofittummaa fi
        of jaallachuu ture. Akka qaama dhiiraa fi dubartii tokkootti yaaduu
        dhiisanii, waa’eedhuma ofii isaanii qofaa yaaduu jalqaban. Walirraa
        faffagaachuus ni jalqaban. Kanaaf ture kan baalarraa uffata tolfatan.
        Inni kun wanta dursee garaa isaaniitti yaadan calaqisiisa. Gidduu
        isaaniitti daangaa uumanii, wal baqachuu Waaqayyoo duraas of dhoksuu
        jalqaban.
      </p>
      <p dir="ltr">
        Namni Walitti dhufeenya gaarummaan beekamee fi baay’ee gaarii ta’e
        Waaqayyo wajjin walii walii isaanii gidduuttis qabu turan. Ija muka
        dhorkaman waan nyataniif hammeenyaa fi bu’aa isaa argatan. Kunimmoo,
        namootni iddoo dhaabaa sanaa fi argamuu Waaqayyoo keessaa gad akka
        baafaman godhe. Wanti bofti isaan gorse guutummaatti dogoggora hin
        turre. Burqaa jireenyaa isa ta’e Waaqayyorraa adda ba’anii uumama du’an
        ta’an malee, battaluma sanatti hin duune. Kan nama gaddisiisu, yeroo
        sanarraa jalqabee nama qofaa osoo hin taane, uumamni hundi dhiibbaa
        du’aa jala galan. Kanaafuu, namootaaf uffata qopheessuuf bineensotni
        du’uun dirqama ta’e. Yakkaa tokkicha namni faallaa Waaqayyoo
        hojjechuudhaan walitti dhufeenyi hundi gargar cabe. Walitti dhufeenyi
        Waaqayyo wajjinii ni cabe, walitti dhufeenyi namoota gidduus ni cabe,
        walitti dhufeenyi namni bineensotaa fi uumama hundaa waliin qaba ture
        gargar cabe.
      </p>
    </div>
  </div>
</html>
