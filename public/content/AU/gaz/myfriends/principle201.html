<html>
  <div class="lesson-section">
    <img class="lesson-icon" src="/images/sharing-life.png" />
    <div class="lesson-section-title">Qoodi</div>
  </div>
  <div class="myfriends-start-ol">
    <ol class="ltr">
      <li>Waanti akka galateeffattu si godhan maalinni?</li>
      <li>Torbee kana Waaqayyo wajjin akkamitti dabarsite?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="lesson-section">
    <img class="lesson-icon" src="/images/review.png" />
    <div class="lesson-section-title">Keessa Deebii</div>
  </div>
  <div class="myfriends-start-ol">
    <ol class="ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
    </ol>
  </div>
  <div class="lesson-section">
    <img class="lesson-icon" src="/images/bible-study.png" />
    <div class="lesson-section-title">Dubbisi</div>
  </div>
  <div class="myfriends-start-ol">
    <ol class="ltr" start="8">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="myfriends-bible">
      <p class="myfriends-reference">Luqaas 18:18-30</p>
      <p>
        <sup>18</sup> Gurguddoota Yihudootaa keessaa tokko,
        "Yaa barsiisaa gaarii, jireenya bara baraatti galuudhaaf maal godhu?"
        jedhee isa gaafate. <sup>19</sup> Yesus immoo
        deebiseefii, "Maaliif gaarii naan jetta? Waaqayyo isa tokkicha duwwaa
        malee, namni gaariin tokko illee hin jiru.
        <sup>20</sup> Abboommii isaa beekta, 'Hin ejjin, hin
        ajjeesin, hin hatin, sobaan nama irratti dhugaa hin ba'in, abbaa kee fi
        haadha keef ulfina kenni!'" jedhe.
        <sup>21</sup> Namichi immoo, "Kana hundumaa ijoollummaa
        kootii jalqabee raawwadheera" jedhe.
        <sup>22</sup> Yesus yommuu kana dhaga'e namichaan,
        "Amma illee wanti gochuun si hafe tokko jira, waan qabdu hundumaa
        gurgurii warra deegaadhaafis hiri, waaqa irratti badhaadhummaa in
        qabaatta; erga hirtee booddee immoo kottuu ana duukaa bu'i!" jedhe.
        <sup>23</sup> Namichi garuu yommuu kana dhaga'e,
        baay'ee sooressa waan tureef, baay'isee gadde.
      </p>
      <p>
        <sup>24</sup> Yesus gadda namichaa yommuu hubate,
        "Warra qabeeyyiidhaaf mootummaa Waaqayyootti galuun attam rakkisaa dha.
        <sup>25</sup> Sooressi tokko mootummaa Waaqayyootti
        galuu irra, gaalli qaawwa lilmoo keessa ba'uutu salphata" jedhe.{' '}
        <sup>26</sup> Warri kana dhaga'an immoo, "Egaa eenyutu
        fayyuu danda'a ree?" jennaan,
        <sup>27</sup> inni immoo, "Namaaf kan hin danda'amne,
        Waaqayyoof in danda'ama" jedhee deebiseef.
      </p>
      <p>
        <sup>28</sup> Phexros yommus, "Kunoo, nuyi qe'ee keenya
        dhiifnee si duukaa buuneerra" jedhe.
        <sup>29</sup> Yesus immoo "Dhuguman isinitti hima,
        namni hundinuu mana, haadha manaa yookiis obboloota, yookiis abbaa fi
        haadha, yookiis ijoollee sababii mootummaa Waaqayyoof jedhee dhiise,
        <sup>30</sup> bara jireenya isaatti dachaa baay'ee
        caalchisee in argata; bara dhufutti immoo jireenya bara baraatti in
        gala" isaaniin jedhe.
      </p>
      <p>
        <br />
        <a
          class="readmore"
          href="http://listen.bible.is/GAZBSE/Luke/18/D"
        >
          Bal'inaan Dubbisi
        </a>
        <br />
        <br />
      </p>
    </div>
  </div>

  <div class="lesson-section">
    <img class="lesson-icon" src="/images/discover.png" />
    <div class="lesson-section-title">Gargar baafadhu</div>
  </div>
  <div class="myfriends-start-ol">
    <ol class="ltr" start="11">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="lesson-section">
    <img class="lesson-icon" src="/images/challenges.png" />
    <div class="lesson-section-title">Hojiiti Hiiki</div>
  </div>
  <div class="myfriends-start-ol">
    <ol class="ltr" start="14">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note" />
</html>
