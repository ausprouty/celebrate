<html>
  <div id="mycontent" dir="ltr">
    <p dir="ltr">
      Imalli Hiriyootakoo sii fi hiriyootni kee hidhata walii walii keessanii fi
      Waaqayyo wajjin qabdan akka sirriitti jabaatee dhaabbatu sin gargaarti.
    </p>
    <p dir="ltr">Imalli kun hundee bu’uuraa armaan gadii ijaara:</p>
    <ol dir="ltr">
      <li>
        Hiriyoota keef <strong>kunuunsa</strong> gochuu. Addunyaa hiriyaa kee
        keessatti maaltu ta’aa akka jiru sirriitti beekuu. Kunis gaaffii “Akkam
        jirta?” jedhurra darbee, deebii gaaffii “Dhugumaan ati akkam jirta?”
        jedhuu beekuus dabalata.
      </li>
      <li>
        <strong>Jaalala</strong> agarsiisuu. Imala Hiriyootakoo keessatti,
        wal-leellisuuf hiriyaa saala faalla gammachiisuuf jaalala isa TV ykn
        mul’ii garaa garaa keessatti arginu jechuu keenya miti. Jaalala jechuun,
        wanta baay’ee barbaachisaa ta’ee ofirra, hiriyaa keenyaaf caalchisuu
        jechuudha. Haala ulfaatu keessattillee, waan isaan gammachiisu gochuufii
        jechuudha.
      </li>
      <li>
        <strong>Kadhannaa</strong>. Kadhannaan karaa ittiin Waaqayyo wajjjin wal
        qunnamnudha. Rakkoon keenya baay’een ofii keenyaaf furuudhaaf baay’ee
        ulfaataadha. Jijjiirama itti fufaa arguuf, Waaqayyoo isa ilaalcha,
        yookiin haala jijjiiru ilaaluu qabna.
      </li>
    </ol>
    <p dir="ltr">
      Yoo Waaqayyo siif barbaachisaa ta’e, gochaaleen arfan ati gochuu qabdu
      kunooti. Wanti kun haaraa sitti ta’uu danda’a. Ta’us, homaa miti. Kuni
      imaladha, imala kana keessatti, gochaalee kanaan ni jabaatta.
    </p>
    <p dir="ltr">
      Waaqayyo baay’ee sirraa fagoo yoo sitti fakkaate, yookiin immoo jireenya
      kee keessatti waa hojjechuu hin danda’u jettee yaadde, dhimma kana dhiisuu
      dandeessa. Tarii hiriyoota kee keessaa tokko Waan Waaqayyo jireenya
      isaanii keessatti hojjete qoodaa (himaa) jiru ta’a. Dhaggeeffadhu.
      Gaaffilee gaafadhu. Hiriyoota kee akka ta’an yaadadhu. Waanta isaan jedhan
      hundumaa itti walii galuun dirqamakee miti.
    </p>
    <ol dir="ltr" start="4">
      <li>
        <strong
          >Wanta Waaqayyo jireenya kee keessatti hojjechaa jiru qoodi.</strong
        >
        Xiyyeeffadhu. Seenaa jireenya kee keessaa kan jireenya hiriyootni kee
        dabarsan wajjin wal fakkaata jettee yaaddu, haala ifa ta’een akka gargar
        baafachuu danda’anitti qoodiif. Waanta sitti dhaga’amu wajjin
        walqabsiistee yeroo dubbattu hiriyoonni kee si hordofuu danda’u.
      </li>
      <li>
        <strong>Hiriyootni kee Waaqayyoon haa amaleeffatan.</strong> Yeroo isaan
        waa barbaadan, akka kadhachuufii dandeessu gaafadhu. Yeroo kadhattu ija
        kee banadhuutii kadhadhu. Jechoota beekamoo namni hundi hubachuu danda’u
        fayyadami. Maqaa ‘Yesuusiin’ kadhadhu. Yoo haalli mijate, hiriyaan kees
        si duukaa haa kadhatu. Kadhannaa sana booda, waan Waaqayyo hojjete
        isaanitti dhaga’ame deebiisaa gaafadhu.
      </li>
      <li>
        <strong>Hiriyaa kee Waaqayyo wajjin walqunnamsiisi.</strong> Waaqayyo
        akka baay’ee fagoo hin taanee fi amma isa wajjjin walqunnamanitti isaan
        eegaa jiraachuusaa akka hubatan gargaari. Akkamitti akka ati duuka
        buutuu Yesuus taate itti himuu ni dandeessa. Akkamitti akka hiriyaa
        Waaqayyoo ta’uu dandeesse yoo beekuu barbaadan,
        <a href="gospel.html"> Qabxiilee kana </a> yoookiin
        <a href="https://www.youtube.com/watch?v=NYU-a2wIbxc"
          >fakkii kana kaasi.</a
        >
      </li>
      <li>
        <strong>Gad Dhiisi.</strong> Hiriyaan kee akkamitti michuu Waaqayyoo
        akka ta’e/taate, hiriyoota isaaniitti akka himan jajjabeessi.
      </li>
    </ol>
    <p dir="ltr">
      Hiriyootni kee lama yookiin lamaa ol ta’uun waliin ta’uun seenaa Waaqayyoo
      baruu yoo barbaadan:
    </p>
    <ol dir="ltr" start="8">
      <li>
        <strong>Garee hundeessi.</strong> Hiriyootni kee walitti dhufanii
        dhaabbataadhaan waa’ee Waaqayyoo haasa’uu barbaadu yoo ta’e gaafadhu.
        Torbee tokkoon, torbee lamaan, yookiin ta’ii adda addaa irratti wal
        ga’uu dandeessu. Qabxiilee
        <a href="principles.html">IjaanWalarguu: Dhimma Jireenyaa </a>jedhu
        kunniin si gargaaru jennee yaadna.
      </li>
      <li>
        <strong>Wanta Bu’uuraa argadhu. </strong>Garee namoota sadii hanga
        torbaa warra walii wajjjin waa’ee Waaqayyoo baruu fedhan erga
        hundeessitanii,
        <a href="basics.html"> Imala Tokkoffaa: Wanta Bu’uuraa </a>hordofuu
        dandeessu.
      </li>
      <li>
        <strong>Ayyaanefadhu.</strong>. Murteewwan jireenya keenya keessatti
        barbaachisan namoota nuuf murteessoo ta’an wajjin ayyaneffatamuu yookiin
        kabajamuu qabu. Murteen Yesuus duukaa bu’uu Cuphaadhaan ayyaaneffatama.
        <a href="celebrate.html">Haala Qohii Sirna Cuuphaa </a> kan maatii,
        hiriyootaa fi hawaasa keessa jirtu irratti affeeruu dandeessu, akka itti
        qindeessuun danda’amu yaadonni kun si gargaaru.
      </li>
      <li>
        <strong>Hawaasummaan Jiraadhu:</strong>Amantiin hiriyoota wajjiniin
        yeroo Imalaa hirmaachaa turtan jireenyatti jijjiiruudha. Imala Tokkoffaa
        erga xumurtee, <a href="community.html">Qabxiileen </a>yeroo kutaa
        Macaafa Qulqulluu dubbistu si gargaaran kunooti.
      </li>
    </ol>
    <p dir="ltr">
      Saantimni akka yaadachiistuu duraa duuba Imala kanaa ta’uun gargaartu
      kunooti.
    </p>
    <p dir="ltr">
      <img src="/images/chip-eng.png" class="myfriends-opening" />
    </p>
    <p dir="ltr">
      Waa’ee Imala Hiriyootakoo odeeffannoo dabalataa yoo barbaadde,
      <a href="http://hereslife.com/myfriends">
        Marsariitii keenya daawwadhu.
      </a>
    </p>
    <p dir="ltr"></p>
  </div>
</html>
