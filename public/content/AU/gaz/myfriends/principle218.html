<html>
  <div class="lesson">
    <img class="lesson-icon" src="/images/sharing-life.png" />
    <div class="lesson-title">Qoodi</div>
  </div>
  <div class="ol">
    <ol class="ltr">
      <li>Waanti akka galateeffattu si godhan maalinni?</li>
      <li>Torbee kana Waaqayyo wajjin akkamitti dabarsite?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="lesson">
    <img class="lesson-icon" src="/images/review.png" />
    <div class="lesson-title">Keessa Deebii</div>
  </div>
  <div class="ol">
    <ol class="ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
    </ol>
  </div>
  <div class="lesson">
    <img class="lesson-icon" src="/images/bible-study.png" />
    <div class="lesson-title">Dubbisi</div>
  </div>
  <div class="ol">
    <ol class="ltr" start="8">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="myfriends-bible">
      <p class="myfriends-reference">Luqaas 15:11-32</p>
      <p>
        <sup>11</sup> Gaaf tokko immoo Yesus "Namni tokko
        ilmaan lama qaba ture. <sup>12</sup> Inni quxisuun
        abbaa isaatiin, 'Yaa abbaa ko qabeenya kee keessaa kan na ga'u hirmaata
        koo naa kenni!' jennaan abbaan isaanii waan qabu hundumaa ilmaan isaa
        lamaaniif hire, <sup>13</sup> Guyyaa baay'ee utuu hin
        turin ilmi namichaa inni quxisuun, kan isa ga'e hundumaa calleeffatee,
        mana abbaa isaatii ba'ee biyya fagoo dhaqe; achitti akka malee jiraachuu
        isaatiin horii isaa hundumaa akkasumaan bittimse.{' '}
        <sup>14</sup> Yeroo inni waan qabu hundumaa fixetti,
        beelli jabaan isaa biyya sanatti bu'e, kanaafis baay'ee rakkate.{' '}
        <sup>15</sup> Warra biyyasii keessaa gara isa tokkoo
        dhaqee itti of gate; namichis waan godhu dhabnaan, booyyee haa tiksuuf
        lafa darabaa isaatiitti isa erge.
        <sup>16</sup> Baay'ina beela isaa irraa kan ka'es qola
        booyyeen nyaatuun illee garaa isaa guuttachuu in kajeela ture, garuu
        isuma iyyuu argachuu hin dandeenye.
      </p>
      <p>
        <sup>17</sup> "Yommus gurbichi yaada isaa naanneefatee,
        'Hojjetoonni guyyaa abbaa kootiif hojjetanii buddeenni isaan irraa hafu
        nama meeqa? Ani garuu asitti beelaanan badduu ba'a.
        <sup>18</sup> Ka'ee gara abbaa koo dhaqeetan, "Yaa
        abbaa ko, Waaqayyoon, sis yakkeera;
        <sup>19</sup> si'achis ilma kee jedhamuun anaaf hin
        ta'u, hojjetoota kee keessaa akka isa tokkoo na godhadhu'" jedhaan.
        <sup>20</sup> Ka'ees gara abbaa isaa dhaquudhaaf karaa
        irra bu'e; amma illees fagoodhaa utuu inni dhufuutti jiruu, abbaan isaa
        fuulleetti isa argee garaan isaa mooga'e; itti fiigees ilma isaatti
        marmee dhungates. <sup>21</sup> Ilmi isaa garuu, 'Yaa
        abbaa ko, ani Waaqayyoon, sis yakkeera, si'achis ilma kee jedhamuun
        anaaf hin ta'u' jedheen. <sup>22</sup> Abbaan isaa
        garuu ergamtuu isaatiin, 'Dafaatii uffata isa keessaa caalu fidaatii
        itti uffisaa, amartii warqees quba isaatti kaa'aa, kophees miilla
        isaatti kaa'aa. <sup>23</sup> Tuntunicha isa coomaa
        sana fidaatii qalaa, in nyaanna in gammannas.
        <sup>24</sup> Ilmi koo kun du'eedhuma ture deebi'ee
        jiraate, badee ture in argames jedhe; hundumtinuus itti gammadan.
      </p>
      <p>
        <sup>25</sup> "Ilmi namichaa inni angafni lafa qotiisaa
        turee, deebi'ee manatti yommuu dhi'aate sagalee weedduutii fi kan sirbaa
        dhaga'e. <sup>26</sup> Yommus ijoollota keessaa isa
        tokko ofitti waamee, 'Maaltu argame?' jedhee, gaafate.
        <sup>27</sup> Gurbichi immoo deebisee, 'Obboleessa
        keetu deebi'ee gale; kanaafis nagaadhaa fi fayyaatti waan isa argateef,
        abbaan kee tuntunoo isa coomaa qalchiise' jedheen.
        <sup>28</sup> Kana irratti ilmi inni angafni aaree
        manatti galuu dide; abbaan isaa yommus gad itti ba'ee, ol haa galuufis
        guddisee isa kadhate. <sup>29</sup> Inni garuu deebisee
        abbaa isaatiin, 'Ilaa, ani waggoota kana hundumaa akka garbichaatti siif
        hojjechuuttan jira; takkaas abboommii kee didee hin beeku, ati immoo
        ilmoo reetii tokko illee hiriyoota koo wajjin akkan itti gammaduuf
        takkaa anaaf laattee hin beektu.
        <sup>30</sup> Amma garuu ilmi kee inni qabeenya kee
        hundumaa gaalamootaa wajjin fixe kun, deebi'ee dhufnaan tuntunoo coomaa
        isaa qalteefii?' jedhe.
        <sup>31</sup> Abbaan isaa immoo, 'Yaa ilma ko, ati
        yeroo hundumaa anaa wajjin as jirta, wanti ani qabu hundinuus kan keeti.{' '}
        <sup>32</sup> Amma garuu obboleessi kee kun du'ee kan
        ture deebi'ee waan jiraateef, badees kan ture waan argameef cidha
        godhachuunii fi gammaduun nuuf in ta'a' jedhee deebiseef" jedhe.
      </p>
      <p>
        <br />
        <a
          class="readmore"
          href="http://listen.bible.is/GAZBSE/Luke/15/D"
        >
          Bal'inaan Dubbisi
        </a>
        <br />
        <br />
      </p>
    </div>
  </div>

  <div class="lesson">
    <img class="lesson-icon" src="/images/discover.png" />
    <div class="lesson-title">Gargar baafadhu</div>
  </div>
  <div class="ol">
    <ol class="ltr" start="11">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="lesson">
    <img class="lesson-icon" src="/images/challenges.png" />
    <div class="lesson-title">Hojiiti Hiiki</div>
  </div>
  <div class="ol">
    <ol class="ltr" start="14">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note" />
</html>
