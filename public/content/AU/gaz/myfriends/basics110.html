<html>
  <div class="myfriends-lesson-section">
    <img class="myfriends-lesson-icon" src="/images/sharing-life.png" />
    <div class="myfriends-lesson-section-words">Qoodi</div>
  </div>
  <div class="myfriends-start-ol">
    <ol class="myfriends-ltr">
      <li>Torbee kana Waaqayyo wajjin akkamitti dabarsite?</li>
      <li>Waanti akka galateeffattu si godhan maalinni?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="myfriends-lesson-section">
    <img class="myfriends-lesson-icon" src="/images/review.png" />
    <div class="myfriends-lesson-section-words">Keessa Deebii</div>
  </div>
  <div class="myfriends-start-ol">
    <ol class="myfriends-ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Namootni ati kunuunsaa jirtuu akkam? Maaltu baay'ee isaan gargaara?
      </li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
      <li>Namoota sanaaf kadhadhu</li>
    </ol>
  </div>
  <div class="myfriends-lesson-section">
    <img class="myfriends-lesson-icon" src="/images/bible-study.png" />
    <div class="myfriends-lesson-section-words">Dubbisi</div>
  </div>
  <div class="myfriends-start-ol">
    <ol class="myfriends-ltr" start="10">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="myfriends-bible">
      <p class="myfriends-reference">Roomaa 6:3-14</p>
      <p>
        <sup class="versenum">3</sup> Yookiis nuyi warri Kristos Yesusitti
        dabalamuudhaaf cuuphamne, du'a isaattis isatti dabalamuudhaaf akka
        cuuphamne in wallaaltanii ree? <sup class="versenum">&nbsp;4</sup> Nuyi
        cuuphamuudhaan du'a isaatti isatti dabalamnee isaa wajjin
        awwaalamneerra; Kristos humna abbaa isa ulfina-qabeessaan warra du'an
        keessaa akkuma kaafame, nus immoo jireenya haaraatti in jiraanna.
      </p>
      <p>
        <sup class="versenum">5</sup> Akkuma du'a isaatti isaa wajjin walitti
        dabalamne, akkasuma du'aa ka'uu isaattis isaa wajjin walitti in
        dabalamna. <sup class="versenum">&nbsp;6</sup> Nuyi deebinee garba
        cubbuu akka hin taanetti, dhagni inni cubbuu hojjetu akka badduu
        baafamuuf, namummaan keenya inni moofaan isaa wajjin akka fannifame in
        beekna. <sup class="versenum">&nbsp;7</sup> Namni yommuu du'u humna
        cubbuu jalaa in ba'a. <sup class="versenum">&nbsp;8</sup> Kristosii
        wajjin yoo duune garuu, Kristosii wajjin immoo akka jiraannu in amanna.
        <sup class="versenum">&nbsp;9</sup> Kristos warra du'an keessaa erga
        kaafamee, deebi' ee akka hin duune, duunis si'achi isa irratti
        gooftummaa akka hin qabne beekna.
        <sup class="versenum">&nbsp;10</sup> Du'a al tokko, waa'ee cubbuutiif
        du'e; jireenya isaa ammaa immoo Waaqayyoof in jiraata.
        <sup class="versenum">&nbsp;11</sup> Isinis immoo akkasuma akka warra
        cubbuu jalaa du'anii, karaa Kristos Yesus Waaqayyoof jiraataniitti of
        lakkaa'aa!
      </p>
      <p>
        <sup class="versenum">12</sup> Ammas cubbuun warra kajeellaa fooniitiif
        abboomaman akka isin hin godhannetti, dhagna keessan isa du'e keessatti
        isa hin moosisinaa! <sup class="versenum">&nbsp;13</sup> Bu'aa dhagna
        keessanii mi'a jal'inaa gochuudhaaf harka cubbuu jala hin galchinaa!
        Garuu akka nanioota warra du'a keessaa ba'anii jireenya argataniitti,
        Waaqayyoof of kennitanii, bu'aa dhagna keessanii mi'a qajeelinaa
        gochuudhaaf harka Waaqayyoo jala galchaa!
        <sup class="versenum">&nbsp;14</sup> Isin seera jalatti qabamtanii kan
        jiraattan utuu hin ta'in, ayyaana Waaqayyoo jala waan jiraattaniif
        cubbuun isin irratti gooftummaa hin qabaatu.
      </p>
      <p>
        <br /><a
          class="myfriends-bible-readmore"
          href="http://listen.bible.is/GAZBSE/Rom/6"
          >Bal'inaan Dubbisi</a
        ><br /><br />
      </p>
    </div>
  </div>

  <div class="myfriends-lesson-section">
    <img class="myfriends-lesson-icon" src="/images/discover.png" />
    <div class="myfriends-lesson-section-words">Gargar baafadhu</div>
  </div>
  <div class="myfriends-start-ol">
    <ol class="myfriends-ltr" start="13">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="myfriends-lesson-section">
    <img class="myfriends-lesson-icon" src="/images/challenges.png" />
    <div class="myfriends-lesson-section-words">Hojiiti Hiiki</div>
  </div>
  <div class="myfriends-start-ol">
    <ol class="myfriends-ltr" start="16">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note">
    <div class="myfriends-lesson-section">
      <img class="myfriends-lesson-icon" src="/images/background.png" />
      <div class="myfriends-lesson-section-words">Yaadannoo</div>
    </div>
    <div class="myfriends-background-text">
      <p class="myfriends-lesson_start" dir="ltr">
        Qo’annoon Macaafa Qulqulluu armaan gadii waa’ee Cuuphaa ilaallata. Yeroo
        ammaa kana jechi “Cuuphaa” jedhu bakka baay’eetti fayyadaa waan jiruuf
        “Cuuphaan” maal akka ta’e ibsuun barbaachisaadha.
      </p>
      <p dir="ltr">Fakkenyotni waa’ee Cuuphaa ibsan kunooti:</p>
      <ul dir="ltr">
        <li>Eebba Waaqayyoo ijoollotaaf kadhachuu (gaafachuu)</li>
        <li>Cubbuu dhaabbataa (dhalootaa) irraa dhiquu.</li>
        <li>Bu’uura amantii beeksisuu</li>
        <li>Ijoollotaaf maqaa moggaasuu</li>
        <li>Sirna Abbaa Hafuuraa / Haadha Hafuuraa muuduu</li>
      </ul>
      <p dir="ltr">
        Kan armaan olitti tarreeffaman hundi, gosoota Cuuphaa bakkaa fi haala
        tokko tokkoo isaaniitti raawwatamani, haa ta’u malee akka dubbisa
        kanaatti Cuuphaa jechuun kana miti. Dubbisa Macaafa Qulqulluu keenya
        har’aa keessatti, Cuupha jechuun “Adda-ba’uu” yookiin “Keessaa Qooda
        Qabaachuu” jechuudha.
      </p>
      <p dir="ltr">
        Yesuus laga Yoordaanositti cuuphame ture. Bartootni isaa dargaggoota
        ergaa isaatiif adda of baasuu barbaadan cuuphaniiru. Cuuphaan bishaaniin
        of jiisuu irra baay’ee darba. Barannoo keenya kana keessatti wanta
        Macaafni Qulqulluun waa’ee barbaachisummaa Cuuphaa jedhu ilaalla.
      </p>
    </div>
  </div>
</html>