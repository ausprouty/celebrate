<html>
  <div class="myfriends-lesson-section">
    <img class="myfriends-lesson-icon" src="/images/sharing-life.png" />
    <div class="myfriends-lesson-section-words">Qoodi</div>
  </div>
  <div class="myfriends-start-ol">
    <ol class="myfriends-ltr">
      <li>Torbee kana Waaqayyo wajjin akkamitti dabarsite?</li>
      <li>Waanti akka galateeffattu si godhan maalinni?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="myfriends-lesson-section">
    <img class="myfriends-lesson-icon" src="/images/review.png" />
    <div class="myfriends-lesson-section-words">Keessa Deebii</div>
  </div>
  <div class="myfriends-start-ol">
    <ol class="myfriends-ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Namootni ati kunuunsaa jirtuu akkam? Maaltu baay'ee isaan gargaara?
      </li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
      <li>Namoota sanaaf kadhadhu</li>
    </ol>
  </div>
  <div class="myfriends-lesson-section">
    <img class="myfriends-lesson-icon" src="/images/bible-study.png" />
    <div class="myfriends-lesson-section-words">Dubbisi</div>
  </div>
  <div class="myfriends-start-ol">
    <ol class="myfriends-ltr" start="10">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="myfriends-bible">
      <p class="myfriends-reference">Maatewos 6:9-15</p>
      <p>
        <sup class="versenum">9</sup>"Egaa yommuu kadhattan, 'Yaa isa waaqa irra
        jirtu abbaa keenyaa!
      </p>
      <p>
        <sup class="versenum">10</sup>mootummaan kee haa dhufu, jaalalli kee
        waaqa irratti akka ta'u,
      </p>
      <p>akkasuma immoo lafa irratti haa ta'u!</p>
      <p>
        <sup class="versenum">11</sup>Soora har'aa bor nu barbaachisu "har'a
        nuuf kenni!
      </p>
      <p>
        <sup class="versenum">12</sup>Akkuma nuyi warra nu yakkaniif dhiifne,
        yakka keenyas nuuf dhiisi!
      </p>
      <p>
        <sup class="versenum">13</sup>Qoramattis nu hin galchin, hamaa nu oolchi
        malee;
      </p>
      <p>[mootummaan, humni, ulfinnis baruma baraan kan kee ti.</p>
      <p>Ameen!] jedhaa!</p>
      <p>
        <sup class="versenum">14</sup> "Namootaaf irra-daddarbaa isaanii yoo
        dhiiftaniif, abbaan keessan inni waaqa irraa immoo isiniif in dhiisa.
        <sup class="versenum">15</sup> Garuu isin namootaaf yoo dhiisuufii
        baattan, abbaan keessan immoo irra daddarbaa keessan isiniif hin dhiisu"
        jedhe .
      </p>
      <p>
        <a
          class="myfriends-bible-readmore"
          href="http://listen.bible.is/GAZBSE/Matt/6/D"
        >
          Bal'inaan Dubbisi
        </a>
        <br />
        <br />
      </p>
    </div>
  </div>

  <div class="myfriends-lesson-section">
    <img class="myfriends-lesson-icon" src="/images/discover.png" />
    <div class="myfriends-lesson-section-words">Gargar baafadhu</div>
  </div>
  <div class="myfriends-start-ol">
    <ol class="myfriends-ltr" start="13">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="myfriends-lesson-section">
    <img class="myfriends-lesson-icon" src="/images/challenges.png" />
    <div class="myfriends-lesson-section-words">Hojiiti Hiiki</div>
  </div>
  <div class="myfriends-start-ol">
    <ol class="myfriends-ltr" start="16">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note">
    <div class="myfriends-lesson-section">
      <img class="myfriends-lesson-icon" src="/images/background.png" />
      <div class="myfriends-lesson-section-words">Yaadannoo</div>
    </div>
    <div class="myfriends-background-text">
      <p class="myfriends-lesson_start" dir="ltr">
        Du’uu fi du’aa ka’uun Yesuus cubbuu namootaaf kan kaffalame ta’ullee,
        cubbuun battalumatti dhiifama jechuu miti. Dhiifama nuti fudhachuu
        dandeenyu Yesuus haalaan nuuf mijeesseera.
      </p>
      <p dir="ltr">
        Cubbuun keenya akka nuuf dhiifamuuf, waan lama gochuu qabna:
      </p>
      <ol dir="ltr">
        <li>Waaqayyoon dhiifama gaafachuu</li>
        <li>Namootaaf dhiifama gochuu</li>
      </ol>
      <p dir="ltr">
        Waaqayyo yeroo dhiifama nuuf godhu, Yesuus waan nuuf dhiphateef, waan
        nuuf du’eef cubbuu keenya deebisee nutti hin lakkaa’u. Nuti akka bilisa
        taanuuf, adaba cubbuu keenyaa isa ittiin dhiphachuun nuuf malu ofiisaa
        fudhate. Dhugaan jiru kana, nuti warra balleessaa qaban yoo taanellee,
        Waaqayyo lammata balleessaa keenyaaf nun kaffalchiisu; dhiifama nuuf
        godha malee. Hamoota taanee otoo jirruu, Waaqayyoon qajeelota
        jedhamneerra. Kunimmoo, Waaqayyo wajjin tokkummaa badee ture deebinee
        argachuuf bu’uuradha. Akkam Ayyaanomuudha!
      </p>
      <p dir="ltr">
        Yeroo nuti namoota nu miidhaniif dhiifama goonu, wanta raawwate ni
        irraanfanna, ni ganna yookiin ni dhabamsiisna jechuu miti; ni dhiisna
        malee. “Dhiifama gochuun,” wanta ta’e guutummaatti dhiisuudha. Wanta
        itti miidhamne Waaqayyoof dhiisuu qabna, inni waan godhu beeka. Yeroo
        nuti nama tokkoof dhiifama goonu, waan hundumaas Waaqayyo irratti
        dhiisne, nuu fi nama sana gidduutti walitti dhufeenyi qabnu ba’aa
        cubbuurraa bilisa taana. Haaloo yookiin ijaa ba’uun nurraa hin eegamu.
        Kanaa mannaa ba’aarraa bilisa taanee, nama san wajjin nagaadhaan
        jiraachuutu nurraa eegama; Yakkichi nu gidduudhaa badeera waan ta’eef.
      </p>
    </div>
  </div>
</html>
