<html>
  <div class="lesson">
    <img class="lesson-icon" src="/images/sharing-life.png" />
    <div class="lesson-subtitle">Qoodi</div>
  </div>
  <div class="ol">
    <ol class="ltr">
      <li>Waanti akka galateeffattu si godhan maalinni?</li>
      <li>Torbee kana Waaqayyo wajjin akkamitti dabarsite?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="lesson">
    <img class="lesson-icon" src="/images/review.png" />
    <div class="lesson-subtitle">Keessa Deebii</div>
  </div>
  <div class="ol">
    <ol class="ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
    </ol>
  </div>
  <div class="lesson">
    <img class="lesson-icon" src="/images/bible-study.png" />
    <div class="lesson-subtitle">Dubbisi</div>
  </div>
  <div class="ol">
    <ol class="ltr" start="8">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="bible">
      <p class="myfriends-reference">Maatewos 6:19-33</p>
      <p>
        <sup>19</sup> Yesus ammoo, "Badhaadhummaa ofii
        keessaniif lafa irratti iddoo bilii fi aana'oon nyaatutti, hattuunis
        cabsitee iddoo hattutti, walitti hin qabatinaa!
        <sup>20</sup> Garuu badhaadhummaa ofii keessaniif waaqa
        irratti iddoo biliin yookiis daana'oon hin nyaannetti, hattuunis
        cabsitee iddoo hin hannetti walitti qabadhaa!
        <sup>21</sup> Garaan kee lafa badhaadhummaan kee jiru
        hima.
      </p>
      <p>
        <sup>22</sup> Yesus, "Iji ibsaa dhagnaa ti; iji kee
        fayyaa guutuu yoo ta'e, dhagni kee hundinuu ifaa in ta'a.
        <sup>23</sup> Iji kee dhukkubsataa yoo ta'e garuu
        dhagni kee hundinuu dukkanaa'aa in ta'a; egaa ibsaan sitti jiru dukkana
        erga ta'ee, dukkanichi hammam haa guddatu ree!" jedhe .
      </p>
      <p>
        <sup>24</sup> Yesus itti fufee, "Eenyu iIlee gooftolii
        lamaaf hojjechuu hin danda'u, isa tokko jibbee isa kaan jaaIIachuu, isa
        tokkoof of kennee isa kaan tuffachuu dha matee; isinis akkasuma
        Waaqayyoo fi horiidhaaf hojjechuu hin dandeessan.
      </p>
      <p>
        <sup>25</sup> "Kanaafis ani isinittan hima; waa'ee
        jireenya keessaniif, waan nyaattanii fi [waan dhugdaniif], yookiis
        dhagna keessaniif waan uffattaniif hin yaadda'inaa! Jireenyi nyaata
        irra, dhagnis uffata irra guddaa in caala mitii ree?
        <sup>26</sup> Simbirroota qilleensa keessa balali'an
        ilaalaa isaan hin facaasan hin haamanis gombisaattis hin galchan; garuu
        abbaan keessan inni waaqa irraa isaan in soora. Egaa isin immoo isaan
        irra guddaa hin caaltanii ree?
        <sup>27</sup> Isin keessaa namni tokko hammam yaadda'u
        illee, bara jireenya isaatiitti yeroo gabaabaa<sup>2
        </sup>
        dabalachuu kan danda'u jiraa ree?
        <sup>28</sup> Waa'ee uffataa immoo maaliif yaaddoftu
        ree? Mee daraaronni bakkee attamitti akka biqilanii guddatan ilaalaa!
        Isaan hin soqan hin fo'anis.
        <sup>29</sup> Haa ta'u iyyuu malee, Somoon mootichi
        inni ulfina guddaa qaba ture illee, isaan kana keessaa hamma isa tokkoo
        akka hin uffatin isinittan hima,
        <sup>30</sup> Egaa Waaqayyo biqiltuu har'a bakkeetti
        argamee, bor ibiddatti naqamutti akkana bareechee itti uffisa erga
        ta'ee, isinitti guddaa caalchisee hin uffisuu ree? Isin warra amantiin
        itti hir'atuu dha malee.
      </p>
      <p>
        <sup>31</sup> "Kanaafis isin 'Maal nyaanna?' yookiis
        'Maal dhugna?' yookiis 'Maal uffanna?' jettanii hin yaadda'inaa!
        <sup>32</sup> Warri saba Waaqayyoo hin ta'in yaada
        isaanii isaan kanatti hidhanii jiru'o; isaan. kun hundinuu isiniif
        barbaachisoo akka ta'an garuu abbaan keessan inni waaqa irraa in beeka.
        <sup>33</sup> Duraan dursitanii yaada keessanmootummaa
        Waaqayyoo fi qajeelum maa isaa barbaaduutti hidhaa! Kana malees kan
        barbaachisu hundinuu immoo isiniif in kennama.
        <sup>34</sup> Waa'ee boriifis hin yaadda'inaa, guyyaan
        borii ofii isaatiif iyyuu in yaadda'atao; rakkinni guyyaa sanaa duwwaan
        iyyuu guyyichaaf in ga'a" jedhe.
      </p>
      <p>
        <br />
        <a
          class="readmore"
          href="http://listen.bible.is/GAZBSE/Matt/6/D"
        >
          Bal'inaan Dubbisi
        </a>
        <br />
        <br />
      </p>
    </div>
  </div>

  <div class="lesson">
    <img class="lesson-icon" src="/images/discover.png" />
    <div class="lesson-subtitle">Gargar baafadhu</div>
  </div>
  <div class="ol">
    <ol class="ltr" start="11">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="lesson">
    <img class="lesson-icon" src="/images/challenges.png" />
    <div class="lesson-subtitle">Hojiiti Hiiki</div>
  </div>
  <div class="ol">
    <ol class="ltr" start="14">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note" />
</html>
