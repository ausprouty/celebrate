<html>
  <div class="lesson">
    <img class="lesson-icon" src="/images/sharing-life.png" />
    <div class="lesson-subtitle">Qoodi</div>
  </div>
  <div class="ol">
    <ol class="ltr">
      <li>Torbee kana Waaqayyo wajjin akkamitti dabarsite?</li>
      <li>Waanti akka galateeffattu si godhan maalinni?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="lesson">
    <img class="lesson-icon" src="/images/review.png" />
    <div class="lesson-subtitle">Keessa Deebii</div>
  </div>
  <div class="ol">
    <ol class="ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Namootni ati kunuunsaa jirtuu akkam? Maaltu baay'ee isaan gargaara?
      </li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
      <li>Namoota sanaaf kadhadhu</li>
    </ol>
  </div>
  <div class="lesson">
    <img class="lesson-icon" src="/images/bible-study.png" />
    <div class="lesson-subtitle">Dubbisi</div>
  </div>
  <div class="ol">
    <ol class="ltr" start="10">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="bible">
      <p class="myfriends-reference">Seera Uumamaa 2:4-25</p>
      <p>
        <sup>4</sup> Seenaan uumamuu waaqaa fi lafaa akka kana
        ture.
      </p>
      <p>
        <sup>7</sup> Waaqayyo gooftaan biyyoo lafaattii nama
        tolchee, hafuura jireenya itti godhu funyaan isaatti in baafate;
        akkasitti namni uumama lubbuu qabaatee jiraatu ta'e.
      </p>
      <p>
        <sup>8</sup> Yommus Waaqayyo gooftaan biyya gara
        ba'a-biiftuu keessaa Eedenitti iddoo dhaabaa tokko in dhaabe; nama isa
        tolche sanas achi keessa in kaa'e.
        <sup>9</sup> Waaqayyo gooftaan mukkeetii ija namaa
        hawwatan garaa garaa, iji isaaniis nyaataaf ba'eessa ta'an lafa keessaa
        in biqilche; mukti ija isaa nyaatanii jireenya namaaf kennu, mukti hamaa
        fi gaarii ittiin beekanis iddoo dhaabaa sana walakkaa turan.
      </p>
      <p>
        <sup>10</sup> Iddoo dhaabaa sana obaasuudhaaf Eeden
        keessaa bishaan in burqe; bishaanichis achii ba'ee, gargar hiramee laga
        afur in ta'e. <sup>11</sup> Maqaan isa duraa Phiishon,
        innis guutummaa biyya Hawiilaa lafa warqeen jirutti naanna'ee in yaa'a.{' '}
        <sup>12</sup> Warqeen biyya sanaas ba'eessa; hapheen
        urgaa'u, Sardoniiksis achii in argamu.
        <sup>13</sup> Maqaan laga isa lammaffaas Giihon, innis
        guutummaa biyya Kuushitti naanna'ee in yaa'a.
      </p>
      <p>
        <sup>15</sup> Waaqayyo gooftaan namicha fuudhee iddoo
        dhaabaa Eeden sana akka tottolchuuf, akka eeguufis achi keessa in kaa'e.
        <sup>16</sup> Yommus Waaqayyo gooftaan namicha
        abboomee, "Ija mukkeetii iddoo dhaabaa kana keessa jiran hundumaa irraa
        in nyaatta; <sup>17</sup> ija mukicha nyaatanii hamaa
        fi gaarii ittiin beekan sana irraa garuu hin nyaatin! Gaafa isa irraa
        nyaatte garuu dhuguma in duuta" jedhe.
      </p>
      <p>
        <sup>18</sup> Ergasii Waaqayyo gooftaan, "Namichi
        kophaa isaa ta'uun gaarii miti; kan akka isaatii kan isa gargaartu, ani
        isaaf nan tolcha" jedhe. <sup>19</sup> Waaqayyo
        gooftaan biyyoo irraa bineensa bakkee hundumaaf, warra qilleensa keessa
        balali'an hundumaafis bifa tolchee, maal jedhee akka inni isaan waamu
        ilaaluudhaaf gara namichaatti isaan fide; wanti namichi uumama lubbuu
        qabaatee jiraatu ittiin waame hundinuu immoo maqaa in ta'eef.
        <sup>20</sup> Namichis horii qe'ee hundumaaf, warra
        qilleensa keessa balali'aniif, bineensa bakkee hundumaafis maqaa in
        baase; namichaaf garuu kan akka isaatii, kan isa gargaartu hin argamne.
      </p>
      <p>
        <sup>21</sup> Waaqayyo gooftaan namichi rafee akka of
        wallaalu godhe; utuu namichi rafuu lafee cinaacha isaa keessaa tokko
        fuudhee iddoo isaatti foon in guute.
        <sup>22</sup> Waaqayyo gooftaan lafee cinaachaa isa
        namicha keessaa fuudhe sana irraa dubartii tolchee namichatti in geesse.
      </p>
      <p>
        <sup>23</sup> Namichis, "Amma reefuu ta'e; isheen kun
        lafeen ishee lafee koo keessaa, foon ishees foon koo irraa fuudhame;
        isheen kun namattii waan argamteef, 'Namee' jedhamtee haa waamamtu!"
        jedhe.
      </p>
      <p>
        <sup>24</sup> Kanaafis dhiirri abbaa isaa fi haadha
        isaa in dhiisa, haadha manaa isaattis in maxxana; isaan lachanuus foon
        tokko in ta'u. <sup>25</sup> Namichii fi haati manaa
        isaa qullaa isaanii turan, lamaanuun isaanii garuu wal hin saalfatan.
      </p>
      <p>&nbsp;</p>
    </div>
  </div>

  <div class="lesson">
    <img class="lesson-icon" src="/images/discover.png" />
    <div class="lesson-subtitle">Gargar baafadhu</div>
  </div>
  <div class="ol">
    <ol class="ltr" start="13">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="lesson">
    <img class="lesson-icon" src="/images/challenges.png" />
    <div class="lesson-subtitle">Hojiiti Hiiki</div>
  </div>
  <div class="ol">
    <ol class="ltr" start="16">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note">
    <div class="lesson">
      <img class="lesson-icon" src="/images/background.png" />
      <div class="lesson-subtitle">Yaadannoo</div>
    </div>
    <div class="background-text">
      <p class="myfriends-lesson_start" dir="ltr">
        Waaqni, lafti, namni, bineensotnii fi biqiltootni kan argaman yookiin
        uumaman carraadhaan miti. Isaan Waaqayyoon uumaman. Namootni jalqabaa
        qabanii walii walii isaanii fi addunyaa keessa jiraatan eeguu keessatti
        gahee guddaa qabu. Wanti hundumtuu gaarummaa Waaqayyoo
        agarsiisu.Namichaa fi nameen (Dhiiraa fi dubarri) uumama hundumaa akka
        itti gammadaniif bilisummaan kennameeraaf. Filannoon Waaqayyoof
        abbomamuu yookiin abboomamuu dhiisuu; jaalalasaa fudhachuu fi diduu
        isaaniif kennamee ture. Amanamummaan isaan gidduu jiru guddaa, qullaa
        ta’anillee wal hin qaaneffatan, uffatas hin barbaadne ture.
      </p>
      <p dir="ltr">
        Waan nama dhibu, namootni kun filannoo abbommii Waaqayyoo diduu
        filachuun ija muka beekumsaa wanta gaarii fi hamaa beeksistu isa hin
        nyaatiinaa jedhaman nyaatan. Waaqayyo garuu muka kanarraa nyaachiin
        adabbii du’aa akka isaanitti fidu akeekkachiisee ture. Jiraachuun muka
        Sanaa namootni akka araara fedha Waaqayyootti guutuu akka hin taane nu
        agarsiisa. Guutumatti faallaadha. Dhalli namaa bilisummaa filachoo qaba.
        Bilisummaan Jaalala Waaqayyoo fudhachuu fi dhiisuu isaaniif kennameera.
      </p>
    </div>
  </div>
</html>
