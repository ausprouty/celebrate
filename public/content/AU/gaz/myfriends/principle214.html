<html>

<div class="myfriends-lesson-section"><img class="myfriends-lesson-icon" src = "/images/sharing-life.png" /><div class="myfriends-lesson-section-words">Qoodi</div></div>
<div class="myfriends-start-ol">
<ol class="myfriends-ltr" >
<li>Waanti akka galateeffattu si godhan maalinni?</li>
<li>Torbee kana Waaqayyo wajjin akkamitti dabarsite?</li>
<li>Waaqayyo maal akka si gargaaru barbaaddaa?</li>
<li>Wanta si barbaachisu keessatti akkamitti si gargaaruu dandeenya?</li>
<li>Walii walii keessaniif kadhadhaa</li>

</ol>
</div>
<div class="myfriends-lesson-section"><img class="myfriends-lesson-icon" src = "/images/review.png" /><div class="myfriends-lesson-section-words">Keessa Deebii</div></div>
<div class="myfriends-start-ol">
<ol class="myfriends-ltr" start="6">
<li>Erga walga'ii keenya yeroo darbeeti maal maal shaakalte?</li>
<li>Shaakala Waaqayyoo  namootaaf hiruu dandeesseetta? Isaan wajjin kadhatteetta?</li>

   
</ol>
</div>
<div class="myfriends-lesson-section"><img class="myfriends-lesson-icon" src = "/images/bible-study.png" /><div class="myfriends-lesson-section-words">Dubbisi</div></div> 
<div class="myfriends-start-ol">
<ol class="myfriends-ltr" start="8">
<li>Dubbisicha sagalee olkaasii al-lama dubbisi</li>
<li>Gargaarsa garichaatiin namni tokko dubbisicha jecha mataa isaatiin akka himuu godhaa</li>
<li>Waanti haaraan dabalame yookiin hir'ate jira?</li>


</ol>
</div>
<div id = "bible"><div class="myfriends-bible"><p class="myfriends-reference">Maatewos 15:1-20</p><p><sup class="versenum">1</sup> Ergasii Fariisonnii fi barsiisonni seeraa Yerusaalemii gara Yesus dhufanii, <sup class="versenum">&nbsp;2</sup> "Bartoonni kee maaliif seera muka abbaa keenyaa irra daddarbu? Isaanoo buddeena nyaachuu isaanii dura harka dhiqachuudhaan of hin qulleessan" jedhaniin. <sup class="versenum">&nbsp;3</sup> Yesus deebisee, isinoo seera muka abbaa keessaniitiif jettanii, maaliif abboommii Waaqayyoo irra daddarbitu? <sup class="versenum">&nbsp;4</sup> Waaqayyo, 'Abbaa keetii fi haadha keetiif ulfina kenni!' iddoo biraatti immoo, 'Abbaa isaa fi haadha isaa irratti hamaa kan dubbatu dhugumaan haa ajjeefamu!' jedheera. <sup class="versenum">&nbsp;5</sup> Isin garuu, 'Namni abbaa isaa fi haadha isaa gargaaruuf ture tokko isaaniin" wanti na biraa isiniif kennamuuf malee, amma Waaqayyoof kenname yoo jedhe; <sup class="versenum">&nbsp;6</sup> egaa abbaa isaaf yookiis haadha isaaf ulfina kennuu isa hin barbaachisu jettu. Akkasitti seera muka abbaa keessaniitiif jettanii dubbii Waaqayyoo busheessitu. <sup class="versenum">&nbsp;7</sup> Isin of hin arginee nana! Isaayaas waa'ee keessaniif raajii isaa keessatti,</p><p><sup class="versenum">8</sup>'Sabni kun afaan isaatiin ulfinaanaaf kenna,</p><p>garaan isaa garuu baay'ee anattii fagoo dha;</p><p><sup class="versenum">9</sup>ana waaqessuun isaanii akkasumaan,</p><p>abboommii namaa akka seera Waaqayyootti barsiisu</p><p>isa jedhe ba'eessa dubbate" jedhe.</p><p><sup class="versenum">10</sup> Yesus namoota ofitti waamee, "Dubbii koo dhaga'aa hubadhaas! <sup class="versenum">&nbsp;11</sup> Wanti afaan namaa lixu, xuraa'aa nama hin godhu; wanti afaan namaa keessaa ba'u garuu xuraa'aa nama godha" isaaniin jedhe.</p><p><sup class="versenum">12</sup> Yommus bartoonni gara isaa dhufanii,"Warri Fariisotaa dubbii ati jette yommuu dhaga'an gufachuu isaanii beekteettaa?" ittiin jedhan. <sup class="versenum">&nbsp;13</sup> Yesus immoo deebisee, "Biqiltuun abbaan koo inni waaqa irraa hin dhaabin hundinuu in buqqa'a. <sup class="versenum">&nbsp;14</sup> Waa'ee isaanii dhiisaa! Isaan jaamota, jaamota akka isaaniis karaa in argisiisu; namni jaamaan jaamaa akka isaatii karaa yoo argisiise, lachuu wal-fudhatanii boolla keessa in bu'u" jedhe.</p><p><sup class="versenum">15</sup> Phexros garuu deebisee, "Fakkeenyicha nuuf hiiki!" jedheen. <sup class="versenum">&nbsp;16</sup> Yesus immoo deebisee "Isinumtuu hamma ammaatti hin hubatin jirtuu? <sup class="versenum">&nbsp;17</sup> Wanti afaaniin lixu hundinuu, mar'umaanitti darbee bakkeetti akka ba'u hin qalbifattanii ree? <sup class="versenum">&nbsp;18</sup> Dubbiin afaan keessaa ba'u garuu, yaada garaa namaa keessaa dhufa; isatu xuraa'aa nama godha. <sup class="versenum">&nbsp;19</sup> Wanti hamaan hundinuu yaada garaa keessaa ba'awo, isaanis, nama ajjeechaa, ejjummaa, halalummaa, hanna, sobaan dhugaa ba'uu, nama salphisuus. <sup class="versenum">&nbsp;20</sup> Isaan kanatu xuraa'aa nama godha malee, harka dhiqachuudhaan utuu of hin qulleessin nyaachuun xuraa'aa nama hin godhu" jedheen.</p><p>&nbsp;</p>
<p><br /><a class="myfriends-bible-readmore" href="http://listen.bible.is/GAZBSE/Matt/15/D">Bal'inaan Dubbisi</a><br /><br /></p></div></div>

<div class="myfriends-lesson-section"><img class="myfriends-lesson-icon" src = "/images/discover.png" /><div class="myfriends-lesson-section-words">Gargar baafadhu</div></div> 
<div class="myfriends-start-ol">
<ol class="myfriends-ltr" start="11">
<li>Dubbisni kun si'iif maal bakka bu'a?</li>
<li>Dubbisa kana keessaa wanti jaallatte yookiin si jeeqe maalidha?</li>
<li>Dubbisni kun waa'ee Waaqayyoo fi waa'ee namootaa maal sitti hima?</li>

</ol >
</div>
<div class="myfriends-lesson-section"><img class="myfriends-lesson-icon" src = "/images/challenges.png" /><div class="myfriends-lesson-section-words">Hojiiti Hiiki</div> </div>
<div class="myfriends-start-ol">
<ol class="myfriends-ltr" start="14">
<li>Dubbisa kanarratti hundaa'uun wantaWaaqayyo  akka gootu sirraa barbaadu gaafadhu. Jiraa?
<ul>
<li>Amala jijjiiramuu qabu</li>
<li>Waadaa Gaafatamuu qabu</li>
<li>Fakkeenya hordofamuu qabu</li>
<li>Abboommii eegamuu qabu</li>
</ul></li>
<li>Garee kana Qoodi</li>

</ol>
</div>
<div  id = "background_note"></div>
</html>