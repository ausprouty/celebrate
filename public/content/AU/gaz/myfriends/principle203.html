<html>
  <div class="lesson">
    <img class="lesson-icon" src="/images/sharing-life.png" />
    <div class="lesson-title">Qoodi</div>
  </div>
  <div class="ol">
    <ol class="ltr">
      <li>Waanti akka galateeffattu si godhan maalinni?</li>
      <li>Torbee kana Waaqayyo wajjin akkamitti dabarsite?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="lesson">
    <img class="lesson-icon" src="/images/review.png" />
    <div class="lesson-title">Keessa Deebii</div>
  </div>
  <div class="ol">
    <ol class="ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
    </ol>
  </div>
  <div class="lesson">
    <img class="lesson-icon" src="/images/bible-study.png" />
    <div class="lesson-title">Dubbisi</div>
  </div>
  <div class="ol">
    <ol class="ltr" start="8">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="myfriends-bible">
      <p class="myfriends-reference">Maatewos 18:21-35</p>
      <p>
        <sup>21</sup> Ergasii Phexros gara Yesusitti dhi'aatee,
        "Gooftaa, obboleessi koo si'a meeqa yoo na yakke dhiisuuf? Hamma si'a
        torbaattii?" jedheen. <sup>22</sup> Yesus deebisee,
        "Ani hamma si'a torbaatamii torbaatti malee, hamma si'a torbaatti siin
        hin jedhu" jedheen.
      </p>
      <p>
        <sup>23</sup> Yesus itti fufee, "Akkasumas mootummaan
        waaqaa mootii hojjetoota isaa irraa gatii lakkaa'achuuf murtoo godhetti
        in fakkeeffama. <sup>24</sup> Yommuu inni lakkaa'achuu
        jalqabetti immoo, nama inni meetii miliyoonii baatee irraa qabu tokko
        itti fidan. <sup>25</sup> Namichi waan baasu dhabnaan
        garuu, gooftaan isaa gatichi haa baafamuuf, inni, haati manaa isaa,
        ijoolleen isaa, wanti inni qabu hundinuus akka gurguraman abboome.{' '}
        <sup>26</sup> Hojjetaan sun immoo miilla gooftaa isaa
        jalatti lafa dha'ee, 'Gatii kee hundumaa siifan baasaatii anaaf obsi'
        jedhee cimsee kadhate.
        <sup>27</sup> Kana irratti gooftaan isaa hojjetaa isaa
        sanaaf garaa laafee isa gad dhiise; gatii isa irraa qabus in dhiiseef.
      </p>
      <p>
        <sup>28</sup> "Hojjetaan sun garuu akkuma gad ba'een,
        hojjetaa dhuma akka isaatii kan gatii akka birrii dhibba tokkoo irraa
        qabutti ba'ee, morma isaa hudhee qabee, 'Gatiin si irraa qabu anaaf
        baasi!' jedhe. <sup>29</sup> Hojjetichi akka isaatii
        sun immoo miilla isaa jalatti kufee, 'Anaaf obsi, gatii kees siifan
        baasa' jedhee kadhate.
        <sup>30</sup> Abbaan gatii garuu in dide; hammanamichi
        gatii isaa baasuufitti, dhaqeemana hidhaatti isa galchisiise.{' '}
        <sup>31</sup> Hojjetoonni akka isaatii warri kaan waan
        ta'e kana yommuu argan baay'ee gaddan; dhaqaniis waan ta'e kana.
        hundumaa gooftaa isaaniitti himan.
        <sup>32</sup> Kana irratti gooftaan isaa hojjetaa isa
        duraa sana waamsisee, 'Ati hojjetaa hamaa nana! Ani gatii si irra jiru
        sana hundumaa waan ati ana kadhatteefan siif dhiise.
        <sup>33</sup> Akkuma ani siif oo'e, atis immoo hojjetaa
        akka keetiitiif oo'uun siif hin ta'u turee ree?' jedheen.
        <sup>34</sup> Akkasitti gooftaan isaa dheekkamee, hamma
        inni gatii isa irra jiru hundumaa baasutti, dabarsee warra isa
        dhiphisanitti kenne.
      </p>
      <p>
        <sup>35</sup> ''Isinis tokkon tokkon keessan garaa
        keessaniin obboleessa keessaniif yoo dhiisuu dhaabaattan, abbaan koo
        inni waaqa irraa akkas isin in godha" jedhe.
      </p>
      <p>
        <br />
        <a
          class="readmore"
          href="http://listen.bible.is/GAZBSE/Matt/18/D"
        >
          Bal'inaan Dubbisi
        </a>
        <br />
        <br />
      </p>
    </div>
  </div>

  <div class="lesson">
    <img class="lesson-icon" src="/images/discover.png" />
    <div class="lesson-title">Gargar baafadhu</div>
  </div>
  <div class="ol">
    <ol class="ltr" start="11">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="lesson">
    <img class="lesson-icon" src="/images/challenges.png" />
    <div class="lesson-title">Hojiiti Hiiki</div>
  </div>
  <div class="ol">
    <ol class="ltr" start="14">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note" />
</html>
