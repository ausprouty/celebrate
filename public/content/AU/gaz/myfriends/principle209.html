<html>
  <div class="lesson">
    <img class="lesson-icon" src="/images/sharing-life.png" />
    <div class="lesson-subtitle">Qoodi</div>
  </div>
  <div class="ol">
    <ol class="ltr">
      <li>Waanti akka galateeffattu si godhan maalinni?</li>
      <li>Torbee kana Waaqayyo wajjin akkamitti dabarsite?</li>
      <li>Waaqayyo maal akka si gargaaru barbaaddaa?</li>
      <li>Wanta si barbaachisu keessatti akkamitti si gargaaruu dandeenya?</li>
      <li>Walii walii keessaniif kadhadhaa</li>
    </ol>
  </div>
  <div class="lesson">
    <img class="lesson-icon" src="/images/review.png" />
    <div class="lesson-subtitle">Keessa Deebii</div>
  </div>
  <div class="ol">
    <ol class="ltr" start="6">
      <li>Erga walga'ii keenya yeroo darbeeti maal maal shaakalte?</li>
      <li>
        Shaakala Waaqayyoo namootaaf hiruu dandeesseetta? Isaan wajjin
        kadhatteetta?
      </li>
    </ol>
  </div>
  <div class="lesson">
    <img class="lesson-icon" src="/images/bible-study.png" />
    <div class="lesson-subtitle">Dubbisi</div>
  </div>
  <div class="ol">
    <ol class="ltr" start="8">
      <li>Dubbisicha sagalee olkaasii al-lama dubbisi</li>
      <li>
        Gargaarsa garichaatiin namni tokko dubbisicha jecha mataa isaatiin akka
        himuu godhaa
      </li>
      <li>Waanti haaraan dabalame yookiin hir'ate jira?</li>
    </ol>
  </div>
  <div id="bible">
    <div class="bible">
      <p class="myfriends-reference">Maatewos 25:33-46</p>
      <p>
        <sup>33</sup> Warra hoolotatti fakkeeffaman gara mirga
        isaa, warra re'ootatti fakkeeffamanis gara bitaa isaa in dhaaba.
        <sup>34</sup> Ergasii mootichi warra mirga isaa
        jiraniin, 'Isin yaa warra abbaa kootiin eebbifamtanii, kottaa! Mootummaa
        isaa isa uumama biyya lafaatii jalqabee isiniif qophaa'etti galaa!
        <sup>35</sup> Beela'een ture, nyaata anaaf
        kennitaniittu; dheebodheen ture, 'dheebuu na baaftaniittu; orman ture,
        akka mana keessaniitti na simtaniittu.
        <sup>36</sup> Qullaa koo ta'een ture; daara na
        baaftaniittu; dhukkubsadheen ture, na gaafattaniittu; hidhameen ture
        gara koo dhuftaniittu' jedhe.
      </p>
      <p>
        <sup>37</sup> "Ergasii warri qajeelonni deebisanii,
        'Gooftaa! Yoom beela'uu kee arginee, nyaata siif kennine? Yookiis yoom
        dheebochuu kee arginee, dheebuu si baafne?â€ <sup>
          38
        </sup>
        Yoom orma ta'uu kee arginee, akka nama keenyaatti si simne? Yookiis yoom
        qullaa ta'uu kee arginee, daara sif baafne?
        <sup>39</sup> Yoom dhukkubsachuu kee yookiis hidhamuu
        kee arginee, gara kee dhufne?" jedhaniin.
        <sup>40</sup> Mootichi immoo deebisee, 'Ani dhuguman
        isinitti hima, obboloota koo warra hundumaa irra gad deebi'an kana
        keessaa isa tokkoof hammi isin gootan, anaaf gootan' isaaniin jedhe.
      </p>
      <p>
        <sup>41</sup> "Ergasii mootichi namoota bitaa isaa
        jiraniin, 'Isin abaaramoo, nana na biraa adeemaa! Gara ibidda bara baraa
        isa Seexanaa fi ergamoota Seexanaatiif qophaa'e dhaqaa'!
        <sup>42</sup> Ani beela'een ture, isin nyaata anaaf hin
        kennine; dheebodheen ture, isin dheebuu ana hin baafne.
        <sup>43</sup> Orman ture, isin akka nama keessaniitti
        ana hin simne; qullaa koo ta'een ture, isinis daara ana hin baafne;
        dhukkubsadheen ture, hidhameen tures, isinis ana hin dubbifne' in jedha.
      </p>
      <p>
        <sup>44</sup> "Isaanis deebisanii, 'Gooftaa! 'Yoom
        beela'uu kee, dheebochuu kee, orma ta'uu kee, qullaa ta'uu kee,
        dhukkubsachuu kee yookiis hidhamuu kee arginee, siif hojjechuu dhiifne?'
        jedhanii in gaafatu. <sup>45</sup> Yommus mootichi
        deebisee, 'Ani dhuguman isinitti hima, warra hundumaa irra gad deebi'an
        kana keessaa isa tokkoof kan hin godhin anaafis hin goone' isaaniin
        jedhe. <sup>46</sup> Isaan gara adaba bara baraa, warri
        qajeelonni garuu gara jireenya bara baraa in dhaqu" jedhe.
      </p>
      <p>
        <br />
        <a
          class="readmore"
          href="http://listen.bible.is/GAZBSE/Matt/25/D"
        >
          Bal'inaan Dubbisi
        </a>
        <br />
        <br />
      </p>
    </div>
  </div>

  <div class="lesson">
    <img class="lesson-icon" src="/images/discover.png" />
    <div class="lesson-subtitle">Gargar baafadhu</div>
  </div>
  <div class="ol">
    <ol class="ltr" start="11">
      <li>Dubbisni kun si'iif maal bakka bu'a?</li>
      <li>Dubbisa kana keessaa wanti jaallatte yookiin si jeeqe maalidha?</li>
      <li>Dubbisni kun waa'ee Waaqayyoo fi waa'ee namootaa maal sitti hima?</li>
    </ol>
  </div>
  <div class="lesson">
    <img class="lesson-icon" src="/images/challenges.png" />
    <div class="lesson-subtitle">Hojiiti Hiiki</div>
  </div>
  <div class="ol">
    <ol class="ltr" start="14">
      <li>
        Dubbisa kanarratti hundaa'uun wantaWaaqayyo akka gootu sirraa barbaadu
        gaafadhu. Jiraa?
        <ul>
          <li>Amala jijjiiramuu qabu</li>
          <li>Waadaa Gaafatamuu qabu</li>
          <li>Fakkeenya hordofamuu qabu</li>
          <li>Abboommii eegamuu qabu</li>
        </ul>
      </li>
      <li>Garee kana Qoodi</li>
    </ol>
  </div>
  <div id="background_note" />
</html>
