<html>






    <div class="lesson">
<img class="lesson-icon" src = "/images/firststeps/look-back.png" />
<div class="lesson-lookback">Keessa Deebii</div>
</div>
<ol  class="ol-back">
<li >Torbee kana akka galateeffattu kan si godhan maal fa’aa?</li>
<li >Waanti si rakkise maalidha? Akkamittiin si gargaaruu dandeenya?</li>
<li >Hawaasa/Mooraa/mana baruumsaa keenya keessatti maaltu barbaachisa jettee yaadda?</li>
</ol><br />
<p class="prayer"><img class="lesson-point" src="/images/firststeps/pray.png" />Wantoota barbaachisan kana hundumaa irratti walii walii keenyaaf kadhachuun gaariidha.</p>
<ol start = "4" class="ol-back">
<li >Qo’annaa torbee darbee akkamitti hojiirra oolchite?</li>
<li >Seenicha eenyu fa’aaf hirtee? Deebiin isaaniihoo maal ture?</li>
</ol>


    <div class="lesson">
<img class="lesson-icon" src = "/images/firststeps/look-up.png" />
<div class="lesson-lookup">Xiyyeeffannoo</div>
</div>
<p class="key"> <span class="key-span"><img class="lesson-point" src="/images/firststeps/question.png" />Gaaffii Ijoo:</span>&nbsp;Torbeewwan darban wanti waliin haasa’aa turre hundi akka nuuf galuu fi itti jiraannu kan nu gargaaru eenyudha?</p>
<p class="bold"> <span class="statement-span"><img class="lesson-point" src="/images/firststeps/statement.png" />Ibsa:&nbsp;Hafuurri Qulqulluun nu gargaaruudhaaf, akkasumas jireenya Kiristiyaanummaa akka jiraannuuf yeroo hundumaa nu wajjin jira.</p>
<div class="bible-container">
<p class="read">
<img class="read" src="/images/firststeps/bible.png" />
<span class="gaz-verse">Yohannis 14:15-27</span>
</p>
<div class="bible">
<p><p><sup class="versenum">15</sup> Yesus itti fufee, Isin yoo na jaallattan abboommota koo in eegdu. <sup class="versenum">&nbsp;16</sup> Ani abbaa nan kadhadha, inni bara baraan isin bira haa jiraatuuf, kan biraa kan isiniif dubbatu, isiniif in kenna. <sup class="versenum">&nbsp;17</sup> Inni isiniif dubbatu kun, hafuura dhugaa ti; biyyi lafaa waan isa hin argineef isa hin beekneefis, isa fudhachuu hin danda'u. Isin garuu, inni isinii wajjin waan turuuf, isin keessas waan jiraatuuf isa beekuuf jirtu. <sup class="versenum">&nbsp;18</sup> Ani kophaatti is in hin dhiisu, gara keessan nan dhufa. <sup class="versenum">&nbsp;19</sup> Yeroo gabaabduu booddee biyyi lafaa deebi'ee ana hin argu, isin garuu ani waanan jiraadhuuf, isinis immoo jiraachuuf waan jirtaniif na argitu. <sup class="versenum">&nbsp;20</sup> Gaafas ani abbaa koo keessa, isin immoo ana keessa, anis isin keessa akkan jiru beekuuf jirtu. <sup class="versenum">&nbsp;21</sup> Namni abboommii koo qabu, inni isa raawwatus, isa kan na jaallatu; nama na jaallatu immoo abbaan koo isa jaallachuuf jira, anis isa nan jaalladha, ofii koos isatti mul'isuufan jira jedhe.</p><p><sup class="versenum">22</sup> Yihudaa nama biyya Keriyot utuu hin ta'in, Yihudaa inni tokko, Gooftaa, attamitti ati biyya lafaatti utuu hin ta'in nutti of mul'ifta ree? ittiin jedhe. <sup class="versenum">&nbsp;23</sup> Yesus deebisee, Eenyu illee yoo na jaallate dubbii koo in raawwata, abbaan koo immoo isa in jaallata; nuyis isa bira in dhufna, iddoo jireenyaas isa bira in godhanna. <sup class="versenum">&nbsp;24</sup> Namni ana hin jaallanne immoo dubbii koo hundumaa hin raawwatu, dubbiin isin dhageessan kunis kan abbicha isa na ergee ti malee, kan koo miti jedheen.</p><p><sup class="versenum">25</sup> Yesus ammoo, Kana hundumaa utuun isin bira jiruu isinitti himeera. <sup class="versenum">&nbsp;26</sup> Inni isiniif dubbatu hafuurri qulqulluun, inni abbaan maqaa kootiin ergu garuu, waan hundumaa isin in barsiisa, waanan isinitti hime hundumaas isin in yaadachiisa. <sup class="versenum">&nbsp;27</sup> Nagaa isin biratti nan hambisa, nagaa koo isiniif nan kenna; ani akka biyyi lafaa kennuttan isiniif kenna miti, garaan keessan hin raafamin, hin sodaatinis!</p></p>
</div>
<span class="remove-pdf"><br /><br /></span>
<div class="readmore">
<p class="readmore">
<a class="readmore"  href="https://play.google.com/store/apps/details?id=com.nippt.oromo.bible&hl=en">Bal’inaan Dubbisi</a>
</p>
</div>
</div>
<ol start = "6"  class="ol-up">
<li >Kutaa kana keessaa wanti siif hiika qabuu jira?</li>
<li >Hubachuudhaaf wanti sitti ulfaate tureeyyu?</li>
<li >Kutaan  har’aa waa’ee Waaqayyoo maal nutti hima? Waa’ee namootaa hoo? Waa’ee walitti dhufeenya Waaqayyo nu wajjin qabuuhoo?</li>
<li >Kutaan kun akkamitti gaaffii sana wajjin wal qabata jettee jettee yaadda:<span class="italics">&nbsp;"Torbeewwan darban wanti waliin haasa’aa turre hundi akka nuuf galuu fi itti jiraannu kan nu gargaaru eenyudha?"</span></li>
<li >Waa’ee kutaa kanaa yaada yookiin gaaffii qabda?</li>
<li >Wanta har’a baranne akkamittiin ibsita (guduunfita)?</li>
<li >Wanti yeroo Kutaan kun barreeffame ta’aa turee fi wanti amma hawaasa, maatii fi hiriyoota keenya gidduutti ta’aa jiru faana wal fakkaataadha?</li>
</ol>

<p class="conclusion">Guduunfaa:<p>
<p class="text-conclusion">Hafuurri Qulqulluun karaa Waaqayyo akka jireenya Kristyaanummaa hubannuu fi itti jiraachuu dandeenyu nu gargaarudha. Hafuurri Qulqulluun yeroo hundumaa nu wajjin ta’uudhaan waan Waaqayyo nu barsiise nu yaadachiisa; Nu wajjin jiraachuu Waaqayyoos nuuf mirkaneessa.</p>


    <div class="lesson">
<img class="lesson-icon" src = "/images/firststeps/look-forward.png" />
<div class="lesson-lookforward">Hojiirra Oolchuu (Raawwachuu)</div>
</div>
<p>Wanti baay’ee barbaachisaan isa baranne akkamitti akka hojiirra oolchinudha. Kana raawwachuudhaaf tokko tokkoon keenya wal gargaaruu qabna. Gaaffileen kun nu fayyaduu danda’u:</p>
<div class="forward-action">
<ol start = "13" class="ol-forward">
<li>Kun akkamittiin ta’uu danda’aa yookiin geeddaruumsa kana akkamittiin jiraatta? Waaqayyo wajjin, ofiikeefi warra kaan faana akkamittiin jiraatta?</li>
<li>Marii torbee kanaa booda jireenya kee keessatti maal raawwatta? Akkamittiin jijjiirama kana fiduu dandeessa?</li>
<li>Wanta torbee kana baranne eenyu faana hirmaatta (haasofta)? Waa’ee maalii hirmaatta?</li>
</ol>
</div>
<br />
<p>Torbee dhuftu keessatti, kutaalee dabalataa kana yeroo fudhadhuutii ilaali.</p>
<div class="bible-container">
<p class="read">
<img class="read" src="/images/firststeps/bible.png" />
<span class="gaz-verse">Galaatiyaa 5:16-26</span>
</p>
<div class="bible">
<p><p><sup class="versenum">16</sup> Ani garuu, Hafuuraan geggeeffamaa jiraadhaa malee, fedha foonii hin raawwatinaa! nan jedha. <sup class="versenum">&nbsp;17</sup> Fedhi foonii hafuuraan in morma; hafuurris fooniin in morma; isin waanuma jaallattan akka hin gooneef, isaan kun lamaan waliin in mormu. <sup class="versenum">&nbsp;18</sup> Hafuurichaan yoo geggeeffamtan garuu, isin seericha jala hin jirtan.</p><p><sup class="versenum">19</sup> Hojiin foonii mul'ataa dha. Isaanis halalummaa, xuraa'ummaa, jireenya gad-dhiisii, <sup class="versenum">&nbsp;20</sup> waaqayyolii tolfaman waaqessuu, qoricha namatti gochuu, diinummaa, qoccolloo, hinaaffaa, dheekkamsa, ofittummaa, yaadaan gargar ba'uu, barsiisaan gargar cabuu, <sup class="versenum">&nbsp;21</sup> weennoo, machii, albaadhummaa, wanta kana fakkaatus. Akkuma ani kanaan dura isinitti himee ture, warri wanta akkasii hojjetan mootummaa Waaqayyootti galuu akka hin dandeenye ammas isinitti nan hima.</p><p><sup class="versenum">22</sup> Iji hojii hafuuraa immoo, jaalala, gammachuu, nagaa, obsa, gaarummaa, arjummaa, amanamummaa, <sup class="versenum">&nbsp;23</sup> garraamummaa dha, of dhowwuu dhas; egaa seerri isaan kanaan mormu hin jiru. <sup class="versenum">&nbsp;24</sup> Warri kan Kristos Yesus ta'an immoo yaada foonii, hawwa isaa, fedha isaas fannisaniiru. <sup class="versenum">&nbsp;25</sup> Nuyi jireenya hafuuraatti yoo jiraanne, hafuura kana duukaa bu'uu keenya. <sup class="versenum">&nbsp;26</sup> Egaa kottaa of-dhiibduu, walitti naqxuu, walitti hinaaftuu ta'uu in dhiifnaa!</p></p>
</div>
<span class="remove-pdf"><br /><br /></span>
<div class="readmore">
<p class="readmore">
<a class="readmore"  href="https://play.google.com/store/apps/details?id=com.nippt.oromo.bible&hl=en">Bal’inaan Dubbisi</a>
</p>
</div>
<p class="read">
<img class="read" src="/images/firststeps/bible.png" />
<span class="gaz-verse">Efesoon 5:15-18</span>
</p>
<div class="bible">
<p><p><sup class="versenum">15</sup> Egaa attamitti akka deddeebitan haleelaa ilaalladhaa! Akka warra ogeessotaatti malee, akka warra ogeessota hin ta'iniitti hin jiraatinaa! <sup class="versenum">&nbsp;16</sup> Guyyoonni kun guyyoota gadhee waan ta'aniif, yeroo isiniif kenname utuu hin dabarsin itti hojjedhaa! <sup class="versenum">&nbsp;17</sup> Kanaaf jaalalli gooftaa maal akka ta'e hubadhaa malee, wallaalota hin ta'inaa! <sup class="versenum">&nbsp;18</sup> Dhugaatiidhaan machooftanii of hin wallaalinaa, isaanis of hin balleessinaa! Qooda kanaa hafuura qulqulluudhaan guutamaa!</p></p>
</div>
<span class="remove-pdf"><br /><br /></span>
<div class="readmore">
<p class="readmore">
<a class="readmore"  href="https://play.google.com/store/apps/details?id=com.nippt.oromo.bible&hl=en">Bal’inaan Dubbisi</a>
</p>
</div>
<p class="read">
<img class="read" src="/images/firststeps/bible.png" />
<span class="gaz-verse"> Qorontos Isa Duraa 2:9-3:3</span>
</p>
<div class="bible">
    <p><p><sup class="versenum">9</sup> Caaffata qulqullaa'oo keessatti,<br /> † &nbsp;Waan Waaqayyo warra isa jaallataniif qopheesse,<br />† iji namaa hin argine, gurri namaa hin dhageenye,<br /> † yaadni namaas bira hin geenye in jedha.</p><p><sup class="versenum">10</sup> Waaqayyo garuu hafuura qulqulluudhaan isa kana nutti mul'se; hafuurri qulqulluun waan hundmaa, yaada Waaqayyoo isa gad fagoo iyyuu qoree bira in ga'a. <sup class="versenum">&nbsp;11</sup> Waan yaada namaa keessa jiru, hafuuruma namicha keessa jirutu beeka malee, namni biraa beekuu hin danda'u; akkasumas hafuura Waaqayyoo malee, eenyu illee yaada Waaqayyoo hin hubatu. <sup class="versenum">&nbsp;12</sup> Ammas nuyi kennaa isa Waaqayyo biraa nuuf kenname beekuudhaaf, hafuura isa Waaqayyo biraa dhufe fudhanne malee, hafuura biyya lafa kanaa hin fudhanne.</p><p><sup class="versenum">13</sup> Kanaafis nuyi dubbii hafuuraa warra hafuuricha argataniif waan hiiknuuf, isa dubbannu barsiisa hafuurichaatiin malee, barsiisa ogummaa namaatiin hin dubbannu. <sup class="versenum">&nbsp;14</sup> Namni hafuuricha hin argatin, kennaa hafuura Waaqayyoo hin fudhatu; kennaan sun isatti gowwummaa dha. Kennicha gargar baasee shallaguudhaaf iyyuu hafuuricha qabaachuu waan barbaachisuuf, isa hubachuu hin danda'u. <sup class="versenum">&nbsp;15</sup> Namni hafuuraa waan hundumaa shallaga, isa garuu namni tokko iyyuu hin shallagu. <sup class="versenum">&nbsp;16</sup> Caaffanni qulqullaa'aan,</p><p>†Eenyutu yaada gooftichaa beeka? Eenyutus isa gorsuu danda'a? jedha. <br /><br />†Nuyi garuu yaada Kristos qabna.<br /><br /></p><p><sup class="versenum">1</sup> Ani yaa obboloota ko, akka warra yaada foonii duukaa bu'anii, Kristositti immoo xobbee akka mucoolii ta'aniittan isinitti dubbadhe malee, akka warra yaada hafuuraa duukaa bu'aniitti isinitti dubbachuu hin dandeenye. <sup class="versenum">&nbsp;2</sup> Ani aannan akka dhugdaniif isiniif kenneera; isin nyaata jabaadhaaf hin geenye turtan, ammuma iyyuu hin ga'in jirtu. <sup class="versenum">&nbsp;3</sup> Isinoo amma iyyuu akka warra yaada foonii duukaa bu'anii ti; hinaafuunii fi wal qoccoluun erga isin gidduu jiraatee, isin warra yaada foonii duukaa buutan mitii ree? Akka yaada namaatti jiraattu mitii ree?</p></p>
</div>
<span class="remove-pdf"><br /><br /></span>
<div class="readmore">
<p class="readmore">
<a class="readmore"  href="https://play.google.com/store/apps/details?id=com.nippt.oromo.bible&hl=en">Bal’inaan Dubbisi</a>
</p>
</div>

</div>
<br /><p><a href = "https://firststepswithgod.com/gaz/print/6">Download outline to print</a><br />
firststepswithgod.com/gaz/print/6</p>
</html>