<html>
  <h2 class="fsteps-first_steps top">
    <img class="large_point" src="/images/firststeps/bible.png" />Macaafa
    Qulqulluu
  </h2>
  <p>
    Kaayyoo Tarkaanfii Jalqabaa keessaa inni tokko hirmaattotni Macaafa
    Qulqulluu ofii isaaniif akka dubbifatan gochuudha. Walitti qabama keenya
    keessatti kutaa dubbisa tokko qofaa sababni amaleeffannuuf, Macaafa
    Qulqulluu guutuu keessa ba’uu caalaa al tokkotti seenaa tokko akka
    baraniifidha. Hirmaattotni Macaafa Qulqulluu akka beekan karaan itti
    gargaarru inni guddaan akka isaan Macaafa Qulqulluu qaban akkasumas walitti
    qabamuuf iddoo mijatu hundumaa keessatti akka dubbisan mirkaneeffachuudha.
    Kutaa macaafichaa akka argatan fi Macaafa Qulqulluu isaaniirraa akka
    dubbisan gargaari.
  </p>
  <h2 class="fsteps-first_steps top">
    <img class="large_point" src="/images/firststeps/community.png" />Hawaasa
  </h2>
  <p>
    Kristiyaana haaraa karaan amantii isaaniitti jabaatanii akka dhaabatanii fi
    guddatan itti gargaarru inni guddaan hawaasaa Kristiyaanotaan (waldaan)
    walqunnamsiisuudha. Kristiyaanni isaan beekan si qofaa akka hin taane
    hubadhu; amantoota biraa wajjin wal barsiisi gara waldaattis affeeri.
    Waldaan kee yoo irratti hin hojjetan ta’e, waldaa naannoo isaaniitti
    dhiyaatutti adaraa isaan kenni. Achitti akka hirmaatan haala mijeessiif.
  </p>
  <h2 class="fsteps-first_steps top">
    <img class="large_point" src="/images/firststeps/clarify.png" />Ifa godhi
  </h2>
  <p>
    Kristiyaana haaraa irratti yeroo hojjennu homaatuu tilmaamuu hin qabnu.
    Macaafa Qulqulluu sirumaa dubbisanii yookiin seenaa Macaafa Qulqulluu
    dhaga’anii hin beekan ta’a, dubbii Kristiyaanotaa nuti dubbannu yeroo
    jalqabaaf kan dhaga’an ta’uu mala. Yeroo isaan waliin haasoftu kana hin
    dagatiin. Yeroo hundumaa, yaada saanii hubachuufi jecha isaan beekaniin
    wajjin haasa’uuf gaaffii garaa garaa gaafachuudhaan ilaalcha isaanii gargar
    baafadhu. Dhugaa isaaniif hin galle ibsuufiidhaaf iddoo kenniif, kun gaaffii
    “Kun siif hiika qaba?” jedhu gara “Wanta waliin haasofne keessaa hiika kan
    siif hin qabne isa kami?” gaaffii jedhutti jijjiira. Gaaffileen kun baay’ee
    barbaachisoo akka ta’an yeroo hunda yaadadhu.
  </p>
  <h2 class="fsteps-first_steps top">
    <img class="large_point" src="/images/firststeps/gospel.png" />Wangeela
  </h2>
  <p>
    Waanti ati dubbattu hundi hojii seeraa ati hordoftuu fi raawwattu caalaa
    Wangeela dubbata. Wanta gootu hundumaa Waaqayyo wajjin akka walitti
    dhufeenya qabutti raawwadhu.
  </p>
  <br /><br /><br />
</html>
