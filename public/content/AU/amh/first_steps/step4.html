<html>


	
	

	
		    <div class="fsteps-lesson-section">
				<img class="fsteps-lesson-icon" src = "/images/firststeps/look-back.png" />
				<div class="fsteps-lesson-section-lookback">ክለሳ</div>
			</div>
	<ol  class="fsteps-ol-back">
	<li >ባለፈው ሳምንት እንድታመሰግን ያደረጉ ምን ምን ነበሩ?</li>
	<li >ያስቸገረህ/ሽ ነገር አለ? እንዴት እንርዳህ/ሽ?</li>
	<li >ለህብረተሰባችን/ለግቢያችን/ለትምህርት ቤታችን ያስፈልጋሉ ብለህ/ሽ የምታስበው/ቢው ነገር አለ?</li>
	</ol><br />
	<p class="fsteps-prayer"><img class="fsteps-lesson-point" src="/images/firststeps/pray.png" />በሚያስፈልጉት ነገሮች ሁሉ ላይ ለርስ በርሳችን መፀለይ አስፈላጊ ነው::</p>
		<ol start = "4" class="fsteps-ol-back">
	<li >የባለፈው ሳምንት ጥናታችን እንዴት አተገበርከው?</li>
	<li >ታርኩን ለማን አካፈልከው? ምላሻቸውስ ምን ነበር?</li>
	</ol>
	
	
		    <div class="fsteps-lesson-section">
				<img class="fsteps-lesson-icon" src = "/images/firststeps/look-up.png" />
				<div class="fsteps-lesson-section-lookup">ትኩረት</div>
			</div>
	<p class="fsteps-key"> <span class="fsteps-key"><img class="fsteps-lesson-point" src="/images/firststeps/question.png" />ቁልፍ ጥያቄ:</span>&nbsp;ኢየሱስን ተቀብለው ከሆነ እሰዮ ነው:: ይህንን የምስራች ግን እንዴት ለሌሎች መንገር እንችላለን?</p>
	<p class="fsteps-statement"> <span class="fsteps-statement"><img class="fsteps-lesson-point" src="/images/firststeps/statement.png" />መግለጫ:</span>&nbsp;ኢየሱስን የተቀበለ ማንኛውም ሰው ልምዱን ለሌሎች ኢየሱስን እንዲቀበሉ መንገር ይችላል:: እንደ ባለፈው ሳምንት ምስክርነትህ: ዛሬም ምስክርነቱ ለሌላ ሰው ብቻ ሳይሆን በመላው ከተማ ላይ ተፅዕኖ እንዳመጣ እንሰማለን::</p>
	<div class="fsteps-bible-container">
		<p class="fsteps-read">
			<img class="fsteps-read" src="/images/firststeps/bible.png" />
			<span class="fsteps-amh-verse">ዮሐ 4:1-42</span>
		</p>
		<div class="fsteps-bible">
			<p>	<!-- begin bible --><div class="fsteps-p"><span class="fsteps-bible_rtl" dir="ltr"><span class="fsteps-bible_rtl" dir="ltr"><span class="fsteps-verse"><span class="fsteps-versenum">1</span><span class="fsteps-bible">ፈሪሳውያን ከዮሐንስ ይልቅ ኢየሱስ ብዙ ደቀ መዛሙርትን እንዳፈራና እንዳጠመቀ ሰሙ፤ </span></span><span class="fsteps-verse"><span class="fsteps-versenum">2</span><span class="fsteps-bible">ዳሩ ግን ያጠመቀው ኢየሱስ ሳይሆን ደቀ መዛሙርቱ ነበሩ። </span></span><span class="fsteps-verse"><span class="fsteps-versenum">3</span><span class="fsteps-bible">ጌታም ይህን እንዳወቀ ይሁዳን ለቆ ወደ ገሊላ ተመልሶ ሄደ።</span></span></span></span></div><div class="fsteps-p"><span class="fsteps-verse"><span class="fsteps-versenum">4</span><span class="fsteps-bible">በሰማርያም በኩል ማለፍ ነበረበት። </span></span><span class="fsteps-verse"><span class="fsteps-versenum">5</span><span class="fsteps-bible">ስለዚህ በሰማርያ፣ ያዕቆብ ለልጁ ለዮሴፍ በሰጠው ቦታ አጠገብ ወደ ነበረች፣ ሲካር ወደምትባል ከተማ መጣ። </span></span><span class="fsteps-verse"><span class="fsteps-versenum">6</span><span class="fsteps-bible">በዚያም የያዕቆብ የውሃ ጒድጓድ ነበረ፤ ኢየሱስም ከጒዞው የተነሣ ደክሞት ስለ ነበር በውሃው ጒድጓድ አጠገብ ተቀመጠ፤ ጊዜውም ከቀኑ ስድስት ሰዓት አካባቢ ነበር።</span></span></div><div class="fsteps-p"><span class="fsteps-verse"><span class="fsteps-versenum">7</span><span class="fsteps-bible">አንዲት ሳምራዊት ሴት ውሃ ለመቅዳት ስትመጣ ኢየሱስ፣ </span><span class="fsteps-wj"><span class="fsteps-bible">“እባክሽ የምጠጣው ስጪኝ”</span></span><span class="fsteps-bible"> አላት፤ </span></span><span class="fsteps-verse"><span class="fsteps-versenum">8</span><span class="fsteps-bible">ደቀ መዛሙርቱ ምግብ ለመግዛት ወደ ከተማ ሄደው ነበር።</span></span></div><div class="fsteps-p"><span class="fsteps-verse"><span class="fsteps-versenum">9</span><span class="fsteps-bible">ሳምራዊቷም፣ “አንተ አይሁዳዊ ሆነህ፣ እኔን ሳምራዊቷን እንዴት ውሃ አጠጪኝ ትላለህ?” አለችው፤ ይህን ማለቷ አይሁድ ከሳምራውያን ጋር ስለማይተባበሩ ነው።</span><span class="fsteps-note f"><span class="fsteps- body"><span class="fsteps-fqa"><br /></span></span></span></span></div><div class="fsteps-p"><span class="fsteps-verse"><span class="fsteps-versenum">10</span><span class="fsteps-bible">ኢየሱስም፣ </span><span class="fsteps-wj"><span class="fsteps-bible">“የእግዚአብሔርን ስጦታ ብታውቂና ውሃ አጠጪኝ የሚልሽ ማን መሆኑን ብትረጂ ኖሮ፣ አንቺው በጠየቅሽው፣ እርሱም የሕይወትን ውሃ በሰጠሽ ነበር”</span></span><span class="fsteps-bible"> ሲል መለሰላት።</span></span></div><div class="fsteps-p"><span class="fsteps-verse"><span class="fsteps-versenum">11</span><span class="fsteps-bible">ሴትዮዋም እንዲህ አለችው፤ “ጌታዬ፣ መቅጃ የለህም፤ ጒድጓዱም ጥልቅ ነው፤ ታዲያ ይህን የሕይወት ውሃ ከየት ታገኛለህ? </span></span><span class="fsteps-verse"><span class="fsteps-versenum">12</span><span class="fsteps-bible">ለመሆኑ አንተ፣ ይህን ጒድጓድ ከሰጠን፣ ከአባታችን ከያዕቆብ ትበልጣለህን? እርሱ ራሱና ልጆቹ፣ እንስሳቱም ከዚሁ ጒድጓድ ጠጥተዋል።”</span></span></div><div class="fsteps-p"><span class="fsteps-verse"><span class="fsteps-versenum">13</span><span class="fsteps-bible">ኢየሱስም እንዲህ ሲል መለሰላት፤ </span><span class="fsteps-wj"><span class="fsteps-bible">“ከዚህ ውሃ የሚጠጣ እንደ ገና ይጠማል፤</span></span></span><span class="fsteps-verse"><span class="fsteps-versenum">14</span><span class="fsteps-wj"><span class="fsteps-bible">እኔ ከምሰጠው ውሃ የሚጠጣ ግን ከቶ አይጠማም፤ እኔ የምሰጠው ውሃ በውስጡ የሚፈልቅ የዘላለም ሕይወት ውሃ ምንጭ ይሆናል።”</span></span></span></div><div class="fsteps-p"><span class="fsteps-verse"><span class="fsteps-versenum">15</span><span class="fsteps-bible">ሴትዮዋም፣ “ጌታዬ፤ እንዳልጠማና ውሃ ለመቅዳት እንዳልመላለስ፣ እባክህ ይህን ውሃ ስጠኝ” አለችው።</span></span></div><div class="fsteps-p"><span class="fsteps-verse"><span class="fsteps-versenum">16</span><span class="fsteps-bible">እርሱም፣ </span><span class="fsteps-wj"><span class="fsteps-bible">“ሂጂና ባልሽን ጠርተሽ ወደዚህ ተመለሽ”</span></span><span class="fsteps-bible"> አላት።</span></span></div><div class="fsteps-p"><span class="fsteps-verse"><span class="fsteps-versenum">17</span><span class="fsteps-bible">ሴትዮዋም፣ “ባል የለኝም” ብላ መለሰች።</span></span></div><div class="fsteps-p"><span class="fsteps-verse"><span class="fsteps-bible">ኢየሱስም፣ እንዲህ አላት፤ </span><span class="fsteps-wj"><span class="fsteps-bible">“ባል የለኝም ማለትሽ ትክክል ነው፤</span></span></span><span class="fsteps-verse"><span class="fsteps-versenum">18</span><span class="fsteps-wj"><span class="fsteps-bible">በርግጥ አምስት ባሎች ነበሩሽ፤ አሁን ከአንቺ ጋር ያለውም ባልሽ ስላልሆነ፣ የተናገርሽው እውነት ነው።”</span></span></span></div><div class="fsteps-p"><span class="fsteps-verse"><span class="fsteps-versenum">19</span><span class="fsteps-bible">ሴትዮዋም እንዲህ አለችው፤ “ጌታዬ፣ አንተ ነቢይ እንደሆንህ አያለሁ፤ </span></span><span class="fsteps-verse"><span class="fsteps-versenum">20</span><span class="fsteps-bible">አባቶቻችን በዚህ ተራራ ላይ ሰገዱ፤ እናንተ አይሁድ ግን ሰው መስገድ ያለበት በኢየሩሳሌም ነው ትላላችሁ” አለችው።</span></span></div><div class="fsteps-p"><span class="fsteps-verse"><span class="fsteps-versenum">21</span><span class="fsteps-bible">ኢየሱስም እንዲህ አላት፤ </span><span class="fsteps-wj"><span class="fsteps-bible">“አንቺ ሴት፤ በዚህ ተራራም ሆነ በኢየሩሳሌም ለአብ የማትሰግዱበት ጊዜ እንደሚመጣ እመኚኝ።</span></span></span><span class="fsteps-verse"><span class="fsteps-versenum">22</span><span class="fsteps-wj"><span class="fsteps-bible">እናንተ ሳምራውያን ለማታውቁት ትሰግዳላችሁ፤ እኛ ግን ድነት ከአይሁድ ስለ ሆነ ለምናውቀው እንሰግዳለን።</span></span></span><span class="fsteps-verse"><span class="fsteps-versenum">23</span><span class="fsteps-wj"><span class="fsteps-bible">በእውነት የሚሰግዱ ለአብ በመንፈስና በእውነት የሚሰግዱበት ጊዜ ይመጣል፤ አሁንም መጥቶአል፤ አብም እንደዚህ በእውነት የሚሰግዱለትን ይፈልጋል።</span></span></span><span class="fsteps-verse"><span class="fsteps-versenum">24</span><span class="fsteps-wj"><span class="fsteps-bible">እግዚአብሔር መንፈስ ነው፤ የሚሰግዱለትም በመንፈስና በእውነት ሊሰግዱለት ይገባል።”</span></span></span></div><div class="fsteps-p"><span class="fsteps-verse"><span class="fsteps-versenum">25</span><span class="fsteps-bible">ሴትዮዋም፣ “ክርስቶስ የተባለ መሲሕ እንደሚመጣ ዐውቃለሁ፤ እርሱ ሲመጣ ሁሉን ነገር ይነግረናል” አለችው።</span></span></div><div class="fsteps-p"><span class="fsteps-verse"><span class="fsteps-versenum">26</span><span class="fsteps-bible">ኢየሱስም፣ </span><span class="fsteps-wj"><span class="fsteps-bible">“የማነጋግርሽ እኮ እኔ እርሱ ነኝ”</span></span><span class="fsteps-bible"> ሲል ገልጦ ነገራት።</span></span></div><div class="fsteps-s1"><span class="fsteps-heading">ደቀ መዛሙርቱ ተመልሰው መጡ</span></div><div class="fsteps-p"><span class="fsteps-verse"><span class="fsteps-versenum">27</span><span class="fsteps-bible">በዚህ ጊዜ ደቀ መዛሙርቱ ተመልሰው መጡ፤ ከሴት ጋር ሲነጋገር በማግኘታቸው ተደነቁ፤ ሆኖም ግን፤ “ምን ፈለግህ?” ወይም፣ “ከእርሷ ጋር የምትነጋገረው ለምንድን ነው?” ብሎ የጠየቀው ማንም አልነበረም።</span></span></div><div class="fsteps-p"><span class="fsteps-verse"><span class="fsteps-versenum">28</span><span class="fsteps-bible">ሴትዮዋም እንስራዋን ትታ ወደ ከተማ ተመለሰች፤ ለሕዝቡም፣ </span></span><span class="fsteps-verse"><span class="fsteps-versenum">29</span><span class="fsteps-bible">“ያደረግሁትን ሁሉ የነገረኝን ሰው ኑና እዩ፤ እርሱ ክርስቶስ</span><span class="fsteps-bible">&nbsp;ይሆን እንዴ?” አለች፤ </span></span><span class="fsteps-verse"><span class="fsteps-versenum">30</span><span class="fsteps-bible">እነርሱም ከከተማ ወጥተው እርሱ ወዳለበት አመሩ።</span></span></div><div class="fsteps-p"><span class="fsteps-verse"><span class="fsteps-versenum">31</span><span class="fsteps-bible">በዚህ ጊዜ ደቀ መዛሙርቱ፣ “ረቢ፣ እህል ቅመስ እንጂ” አሉት።</span></span></div><div class="fsteps-p"><span class="fsteps-verse"><span class="fsteps-versenum">32</span><span class="fsteps-bible">እርሱ ግን፣ </span><span class="fsteps-wj"><span class="fsteps-bible">“እናንተ የማታውቁት፣ የምበላው ምግብ አለኝ”</span></span><span class="fsteps-bible"> አላቸው።</span></span></div><div class="fsteps-p"><span class="fsteps-verse"><span class="fsteps-versenum">33</span><span class="fsteps-bible">ደቀ መዛሙርቱም፣ “ሰው ምግብ አምጥቶለት ይሆን እንዴ?” ተባባሉ።</span></span></div><div class="fsteps-p"><span class="fsteps-verse"><span class="fsteps-versenum">34</span><span class="fsteps-bible">ኢየሱስም እንዲህ አላቸው፤ </span><span class="fsteps-wj"><span class="fsteps-bible">“የእኔ ምግብ የላከኝን ፈቃድ ማድረግና ሥራውን መፈጸም ነው፤</span></span></span><span class="fsteps-verse"><span class="fsteps-versenum">35</span><span class="fsteps-wj"><span class="fsteps-bible">እናንተ፣ ‘ከአራት ወር በኋላ መከር ይደርሳል’ ትሉ የለምን? እነሆ፣ አዝመራው ለመከር እንደ ደረሰ ቀና ብላችሁ ማሳውን ተመልከቱ እላችኋለሁ።</span></span></span><span class="fsteps-verse"><span class="fsteps-versenum">36</span><span class="fsteps-wj"><span class="fsteps-bible">አጫጁ አሁንም ቢሆን እንኳ ደመወዙን እየተቀበለ ነው፤ ለዘላለም ሕይወት ይሆን ዘንድ አዝመራውን ይሰበስባል፤ ይህም ዘሪውና አጫጁ በጋራ ደስ እንዲላቸው ነው።</span></span></span><span class="fsteps-verse"><span class="fsteps-versenum">37</span><span class="fsteps-wj"><span class="fsteps-bible">ስለዚህ፣ ‘አንዱ ይዘራል፤ ሌላውም ያጭዳል’ የተባለው ምሳሌ እውነት ነው።</span></span></span><span class="fsteps-verse"><span class="fsteps-versenum">38</span><span class="fsteps-wj"><span class="fsteps-bible">ያልደከማችሁበትን እንድታጭዱ ላክኋችሁ፤ አድካሚውን ሥራ ሌሎች ሠሩ፤ እናንተም የድካማቸውን ፍሬ ሰበሰባችሁ።”</span></span></span></div><div class="fsteps-s1"><span class="fsteps-heading">ብዙ ሳምራውያን አመኑ</span></div><div class="fsteps-p"><span class="fsteps-verse"><span class="fsteps-versenum">39</span><span class="fsteps-bible">ሴትዮዋ፣ “ያደረግሁትን ሁሉ ነገረኝ” ብላ ስለ መሰከረች፣ ከዚያች ከተማ ብዙ ሳምራውያን በእርሱ አመኑ። </span></span><span class="fsteps-verse"><span class="fsteps-versenum">40</span><span class="fsteps-bible">ስለዚህ፣ ሳምራውያኑ ወደ እርሱ በመጡ ጊዜ አብሮአቸው እንዲቈይ አጥብቀው ለመኑት፤ እዚያም ሁለት ቀን ቈየ። </span></span><span class="fsteps-verse"><span class="fsteps-versenum">41</span><span class="fsteps-bible">ከቃሉም የተነሣ ሌሎች ብዙዎች አመኑ።</span></span></div><div class="fsteps-p"><span class="fsteps-verse"><span class="fsteps-versenum">42</span><span class="fsteps-bible">ሴትዮዋንም፣ “ከእንግዲህ የምናምነው አንቺ ስለ ነገርሽን ብቻ አይደለም፤ እኛ ራሳችን ሰምተነዋል፤ ይህ ሰው በእውነት የዓለም አዳኝ እንደሆነ እናውቃለን” አሏት።</span></span></div><div class="fsteps-s1"><span class="fsteps-heading">ኢየሱስ የሹሙን ልጅ ፈወሰ</span></div></p>
		</div>
		<span class="fsteps-remove_pdf"><br /><br /></span>
		<div class="fsteps-readmore">
			<p class="fsteps-readmore">
				<a class="fsteps-readmore"  href="https://www.bible.com/bible/1260/jhn.4.nasv">በሰፊው አምብብ</a>
			</p>
		</div>
	</div>
	<ol start = "6"  class="fsteps-ol-up">
	<li >ከዚህ ክፍል ውስጥ ላንተ/ቺ ትርጉም ያለው ነገር አለ?</li>
	<li >ለመረዳት የከበደህ/ሽ ነገር ነበር?</li>
	<li >የዛሬው ክፍል ስለእግዝአብሔር ምን ይነግረናል? ስለሰዎችስ? በእግዝአብሔር እና በእኛ መካከል ያለው ስላለው ግንኙነትስ?</li>
	</ol>
	
	<p class="fsteps-conclusion">ማጠቃለያ:</p>
	<p class="fsteps-text-conclusion">ይህ ጽሑፍ እንዴት ከዛህ ጥያቄ ጋር ይመሳሰላል ብለህ ታስባለህ?<span class="fsteps-italics">&quot;እንዴት ነው ስለ ኢየሱስ ለሌሎች መናገር ነው?&quot;</span></p>

	
		    <div class="fsteps-lesson-section">
				<img class="fsteps-lesson-icon" src = "/images/firststeps/look-forward.png" />
				<div class="fsteps-lesson-section-lookforward">ትግበራ (ወደ ስራ መቀየር)</div>
			</div>
	<p>በጣም አስፈላጊ ነገር የተማርነውን ስራ ላይ ማዋልነው:: ይህን ለማድረግ ሁላችንም መረዳዳት አለብን:: እነኚ ጥያቄዎች ልረዱን ይችላሉ::</p>
<div class="fsteps-forward-action">
		<ol start = "13" class="fsteps-ol-forward">
			<li>ይህ እንዴት ልሆን ይችላል ወይስ በዚህ ለውጥ እንዴት ልትኖር/ሪ ትችላለህ/ሽ? ከእግዝአብሔር ከራስህ እና ከሌሎቹ ጋር እንዴት ትኖራለህ/ሽ?</li>
			<li>ከዚህ ሳምንት ውይዪት በኋላ በህይወትህ ውስጥ ምን ትሰራለህ/ሽ?</li>
			<li>በዝህ ሳምንት የተማርነውን ከማን ጋር ትካፈላለህ? ስለ ምን ትካፈላለህ/ሽ?</li>
		</ol>
	</div>
	<br /><p><a href = "https://firststepswithgod.com/amh/print/4">ለማተም ንድፍ አውርድ</a><br />
	firststepswithgod.com/amh/print/4</p>

</html>